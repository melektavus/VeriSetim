CEZA MUHAKEMESİNDE HUKUKA AYKIRI DELİLLERİN DEĞERLENDİRİLMESİ SORUNU Yazarın Adı : BERNA ÖZTÜRK Ankara Üniversitesi Hukuk Fakültesi Öğrencisi. Danışmanı: Ar. Gör. Özlem Genç Belge Türü : Makale Eserin Konusu : CEZA VE CEZA USUL HUKUKU Ankara Üniversitesi Hukuk Fakültesi Türkiye'ye Armağan projesinde yayınlanmıştır.http://www.law.ankara.edu.tr/ <BR>The Question of Assessing Unlawfully Obtained Evidendence in Criminal Procedure İÇİNDEKİLER ÖZET <BR>Anahtar <BR>Kelimeler <BR>ABSTRACT <BR>Keywords <BR>GİRİŞ <BR> I. <BR>DELİLLER <BR> II. <BR>DELİL <BR>YASAKLARI <BR> III. <BR>HUKUKA <BR>AYKIRI <BR>DELİLLER <BR> IV. TÜRK <BR>CEZA <BR>MUHAKEMESİ <BR>HUKUKUNDA <BR>HUKUKA <BR>AYKIRI <BR>DELİLLERİ <BR>DEĞERLENDİRME <BR>SORUNU <BR>SONUÇ <BR>KAYNAKÇA <BR> ÖZET Ceza Muhakemesi Hukuku maddi gerçeğin peşinden koşar. Gerçeği elde etmek için de çeşitli araçlardan faydalanır. Bu araçların başında da deliller gelmektedir. Ceza Muhakemesi Hukukunda delil serbestisi ilkesi geçerlidir. Bu ilkeye göre her şey delil olabilir. Yine de delillerin taşıması gereken bazı özellikler vardır. Örneğin; deliller, sağlam, güvenilir olmalıdır, ayrıca, hukuka uygun yollardan elde edilmelidirler. Ceza Muhakemesi Hukukunda bu denli büyük önem taşıyan delillerin elde edilmesiyle ilgili çeşitli yaklaşımlar ortaya çıkmıştır. Buna göre; kesin red yaklaşımına göre, hukuka aykırı olarak elde edilen deliller mutlak olarak değerlendirme dışı bırakılmalıdır. Kesin kabul yaklaşımına göre, delil elde edilerek başvurulan yöntem ve usuller önem taşımaz, önemli olan maddi gerçeğin ortaya çıkmasıdır. Esnek yaklaşıma göre ise, kesin bir ayrım yapmak yerine mahkeme somut olaya göre kararını vermelidir. Delillerin hukuka uygun olarak elde edilmeleri gerekmektedir. Bu, aynı zamanda hukuk devleti olmanın da bir gereğidir. Maddi gerçeği ortaya çıkartmak amacıyla hukuka aykırı olarak elde edilen deliller dikkate alınmamalıdır. Diğer bir deyimle, hukuki güvenceden vazgeçilmeden maddi gerçek ortaya çıkarılmalıdır. Anahtar Kelimeler Hukuk devleti, ceza muhakemesi hukuku, deliller, delil serbestisi, maddi gerçek. ABSTRACT Unlawful evidence is one of the most argumentative issues of the criminal procedure. There are lots of different ideas and approaches concerning this issue. For instance, according to absolute rejection approach; illegally obtained evidences cannot be used to find out the truth. On the other hand, absolute acceptance idea states that if the aim of the law is to find out the truth and realize justice, everything can be used as evidence. However, according to discretionary theory, the judge should render a decision in accordance with the conditions and the state of the event. Turkish Criminal Procedure regulates this issue and states that evidences must be appropriate to the rule of law. In other words, unlawful evidence cannot be used under any circumstances if it infringes basic human rights. But, if the unlawful evidence does not infringe basic human rights, then judge may use it in order to give render a decision. Keywords Rule of law, evidence, unlawful evidence, human rights, criminal procedure, justice. GİRİŞ Ceza muhakemesi hukukunun asıl amacı maddi gerçeği araştırıp ortaya çıkarmaktır. Maddi gerçeğin araştırılması sonucunda sanık suçlu bulunursa cezalandırılacak, masum bulunursa beraat ettirilecektir. Bu itibarla modern ceza muhakemesi hukukunun amacının, sanığın suçlu olup olmadığını araştırmak, suçlu ise cezalandırmak, masum ise beraat ettirmek olduğu söylenebilir. [1] <BR>Maddi gerçeği ortaya çıkartmak amacıyla, öncelikle yapılması gereken; suç işlediği iddia edilen kimsenin böyle bir fiilinin mevcut olup olmadığının araştırılmasıdır. Mahkeme makamını işgal eden yargıç ancak bu soruların cevabını ve dolayısıyla maddi gerçeği araştırmak suretiyle bir hükme varacaktır. Yargıcın hükmü bu hususların ispat edilip edilmemesine göre değişecektir. Fiilin işlendiği, suç olduğu ve sanık tarafından işlendiği ispat edilmişse, yargıcın hükmü "sabit görme ", aksi halde "sabit görmeme" şeklinde olacaktır [2]. Cezai bir uyuşmazlığın gerçekte var olup olmadığının, eğer böyle bir durum mevcutsa bu uyuşmazlığın hangi yollarla ve kim tarafından yaratıldığının, kısacası maddi gerçeğin ortaya çıkarılması amacıyla bazı araçların yardımına ihtiyaç duyulur. Bu araçlardan belki de en önemlisi delillerdir. Delil; yargılamanın konusu olan olayı temsil eden, olayın mahkeme önünde canlandırılmasına yarayan araçtır. [3] <BR> I. DELİLLER Ceza muhakemesi, geçmişteki bir olayı araştırmakta ve belirlemeye çalışmaktadır. Deliller, muhakemenin önemli bir süjesi olan yargıcın karar kaynaklarını oluşturur ve muhakeme de esas itibariyle bu kaynakların, yani delillerin değerlendirilmesinden ibarettir [4]. Ceza muhakemesinde bu denli büyük bir öneme sahip olan delillerin bazı özelliklere sahip olması gerekir. Bu özelliklere sahip olmayan ispat vasıtaları ya hakim tarafından duruşmada ortaya konulmaları reddedilecek ya da ortaya konulsalar bile hükme dayanarak yapılmaları söz konusu olmayacaktır. [5] <BR>Bu bağlamda deliller, ceza uyuşmazlığını oluşturan olayın bir parçasını ispat edebilecek nitelikte olmalı ve beş duyu organımızla algılanabilecek maddi bir yapıya sahip bulunmalıdır. Deliller, elde edilebilir olmalıdır ve delillere hukuka uygun olarak ulaşılmalıdır. (T.C. Anayasası <BR>md:38/6; CMK <BR>md: 206/2-a, 217 ). Ayrıca deliller, sağlam, güvenilir ve müşterek olmalıdır. [6] <BR> Ceza yargılamasında delil serbestîsi sistemi geçerlidir. Bu sisteme göre akla uygun her şey delil olabilir. [7] <BR>Bu yüzden de maddi gerçeğin peşinde koşan ceza muhakemesi için her şey delil olabilir. Bunun yanı sıra, CMK'nın 217.maddesinin 1. fıkrası uyarınca; "Hakim, kararını ancak duruşmaya getirilmiş ve huzurunda tartışılmış delillere dayandırabilir. Bu deliller hakimin vicdani kanaatiyle serbestçe takdir edilir." Hükümden de anlaşılacağı üzere, hakime, son kararını vermeden önce kendisine sunulan delilleri kişisel kanaatiyle ve serbestçe takdir etme yetkisi verilmiştir. Buna "delillerin serbest değerlendirilmesi" ilkesi denir. Ancak, delillerin serbest değerlendirilmesi keyfilik demek değildir. Bu değerlendirme akla ve mantığa dayalı bir değerlendirmedir.[8] <BR>Delil serbestisi ve delillerin serbest değerlendirilmesi ilkesi bugün ceza muhakemesinde benimsenen "vicdani delil sistemini" ifade eder [9]. Ceza muhakemesi hukukunda vicdani delil sisteminin özellikle de delil serbestîsinin kabul edilmiş olması delil elde etmek için başvurulan yöntem ve usulleri dikkate almaksızın elde edilen bulguların kullanılabileceği anlamına gelmemelidir. Hukuka saygılı olan yargılama makamı mutlaka kanunların çizdiği sınırı göz önünde bulundurmalıdır. Diğer bir deyişle maddi gerçeği ortaya çıkartarak adaleti sağlamak için hukuka aykırı yollar izlenmemelidir. Doktrinde belirttiği üzere; ceza muhakemesi hukukunda delil serbestlisi ilkesi sınırsız değildir. Bu ilkenin sınırı, insanlık onuru ve yasaların belirlediği çerçeve içinde kalarak delil elde etmek ve bunları muhakemede kullanmaktır. [10]CMK'nın 206.maddesinin 2.fıkrasının (a) ve (b) bentleri bu hususları vurgularken aynı zamanda da delillerin taşıması gereken özellikleri belirtmektedir. II. DELİL YASAKLARI Hukuk devleti esaslarına uygun bir ceza muhakemesinde delil elde edilmesi ve delillerin değerlendirilmesi işlemlerine getirilen sınırlamalara "delil yasakları" denilmektedir. [11] <BR>Anayasamızın 38.maddesinin 6.fıkrası da hukuka aykırı olarak elde edilmiş bulguların, delil olarak kabul edilemeyeceğini belirtmektedir. CMK'nın <BR>206.maddesinin 2.fıkrasının (a) bendi delil yasaklarını düzenlemektedir. Delil yasakları kavramı, hem hukuka aykırı biçimde delil elde etme yasağını, hem de söz konusu delilin mahkemeye ikame edilmesi ve değerlendirilmesi yasaklarını kapsamaktadır. Delil yasakları sanığın ceza muhakemesinin bir objesi değil, aksine süjesi olduğunu garanti eden, sanık haklarını koruyan ve muhakemenin dürüst şekilde yapılmasını sağlayan bir niteliğe sahiptir. [12] <BR>O halde delil yasakları kavramı hukuka saygılı bir ceza muhakemesinin olmazsa olmaz niteliklerinden biridir. Delil yasakları Alman doktrininde yakın zamana kadar üçe ayrılarak inceleniyordu: Konusu bakımından yasaklanan deliller, temel hakları korumak amacıyla yasaklanan deliller ve yöntemi nedeniyle yasaklanan deliller [13]. Konusu bakımında yasaklanmış delillere örnek olarak Mülga Kanunun (CMUK) 49.maddesi, "devlet memurları, sır olarak saklamak mecburiyetinde oldukları vakıalar hakkında tanıklık yapmazlar" hükmü örnek verilebilir [14]. Temel hakları korumak amacıyla yasaklanan delillere ise Anayasamızın <BR>20.maddesinde de belirtildiği gibi; " Herkes, özel hayatına ve aile hayatına saygı gösterilmesini isteme hakkına sahiptir. Özel hayatın ve aile hayatının gizliliğine dokunulamaz" ve yine Anayasanın <BR>22. maddesinde "Haberleşme gizliliği esastır." hükümleri örnek gösterilebilir. Bundan da anlaşılacağı üzere, özel hayatın ve haberleşmenin gizliliği gibi temel haklara aykırı şekilde elde edilen deliller yasak deliller kapsamında sayılır. Nihayet, yöntemi nedeniyle yasaklanan delillere ise örnek olarak, zor kullanma, hile, tehdit ve yorgun düşürmek gibi metotlar gösterilebilir. (CMK md 148)[15]. III. HUKUKA AYKIRI DELİLLER 1982 Anayasasının <BR>2.maddesine göre Türkiye Cumhuriyeti devleti bir hukuk devletidir ve bunun doğal sonucu olarak da hukuk devleti esaslarına uygun davranmalıdır. Hukuka saygılı olan ceza yargılaması makamları kanunların çizdiği sınırları aşmamalıdır. Ceza muhakemesinin çizdiği sınırlardan birisi de hukuka aykırı yollarla elde edilmiş olan delillerin kullanılmamasıdır. Yukarıda da belirtildiği üzere delil yasakları; maddi gerçeği ortaya çıkartmak amacıyla delil elde etmeyi ve bu delillerin kullanılmasına getirilen engelleri ifade etmektedir. Ülkemizde özellikle, 1992 yılında 3842 sayılı yasa ile mülga kanunun (CMUK) 254.maddesine son fıkra olarak "soruşturma ve kovuşturma organlarının hukuka aykırı şekilde elde ettikleri deliller hükme esas alınmaz" şeklindeki ifade eklenmiştir. Bundan sonra yoğun bir şekilde tartışılmaya başlanan bu konu, Amerika Birleşik Devletlerinde ve Kıta Avrupa'sında ise yarım asırdan fazla bir süredir tartışılmaktadır. [16] <BR>Bu farklı değerlendirmelerin başında katı ve esnek yaklaşımlar gelmektedir. Katı yaklaşım ise kesin red ve kesin kabul olarak ikiye ayrılmaktadır. Buna göre; eğer delil, yargılanan uyuşmazlıkla ilgili ve olayı açıklamakta faydalı ise bu delilin nasıl elde edildiği araştırılmaksızın hükme esas alınır. Buna "kesin kabul" denir. Bu yaklaşımın tam zıddı ise usulsüz ulaşılan delillerin hiçbir şekilde hükme esas alınmamasıdır. Buna "kesin red' denir. Üçüncü çözüm ise; usulsüz ulaşılan delillerin bazı durumlarda hükme esas alınabilecek bazı durumlarda ise alınamayacak olmasıdır. Bu yaklaşımlardan ilk ikisi yani kesin red ve kesin kabul, katı yaklaşıma örnekken; üçüncüsü ise esnek yaklaşıma örnektir. [17] <BR> Kesin kabul yaklaşımına göre; gerçeği ortaya çıkarmak amacıyla hangi yöntemler izlendiği önem taşımaz, delil her ne şekilde elde edilirse edilsin dikkate alınır. Bu yaklaşımı haklı çıkarmak amacıyla bazı argümanlar ileri sürülmüştür. Bunların başında az önce belirttiğimiz gibi, maddi gerçeği ortaya çıkarmak gelmektedir. Kesin kabul yaklaşımını haklı göstermek için ortaya atılan tezlerden birisi de suçluların cezalandırılmasında kamu menfaatinin olmasıdır. Ayrıca, bu yaklaşımın temelinde toplumda suç olgusunu azaltılacağı düşüncesi hakimdir. [18] <BR>Buna rağmen bu görüş pek çok eleştiriye maruz kalmıştır. Bu eleştirilerin başında, bu yaklaşımın hukuk devletine ve hukuk devletinin sunduğu korumalara aykırılıklar ortaya çıkaracağıdır. Şüphesiz ceza muhakemesinde maddi gerçeğe ulaşmak önemlidir; ancak maddi gerçek her ne pahasına olursa olsun ulaşılması gereken bir amaç değildir ve maddi gerçeğe hukuka, insan haysiyetine saygılı olarak ulaşmak zorunludur [19]. Kesin red yaklaşımına göre ise, her ne kadar maddi gerçeği ortaya çıkarmak önemli olsa da, hukuka aykırı yollarla elde edilmiş olan deliller hiçbir şekilde kullanılmaz. Bu yaklaşımı da haklı çıkarmak için çeşitli argümanlar ileri sürülmüştür. Bunların başında hukuki güvencenin maddi gerçeği ortaya çıkarmak amacıyla sarsılmaması gerektiği düşüncesi gelmektedir. Bu yüzden de yasak deliller kullanılmamalıdır. Yine bu yaklaşıma karşı eleştiriler yöneltilmiştir. İlk olarak, kesin red yaklaşımının, sanığın mahkûmiyetine yol açabilecek delillerin reddedilmesini gerektireceğinden, mahkûmiyetle sonuçlanabilecek bazı davalar beraatla sonuçlanabilir.[20]. Bundan da anlaşılacağı üzere, hukuki güvenceyi maddi gerçeğe feda etmek istemeyen bu yaklaşım aslında hukuki güvenceyi sarsmaktadır. Esnek yaklaşıma göre ise, hukuka aykırı olarak elde edilen delilin kabul edilebirliğine karar vermede, kabul etme ya da dışarıda tutma şeklinde sabit bir kural kabul etmek yerine, mahkemenin her davada yarışan menfaatleri göz önünde tutmak suretiyle bu iki alternatif arasında karar vermesi gerekir [21]. Esnek yaklaşımda kaçınılmaz olarak karar makamın takdir yetkisini gündeme gelecektir. Hukuka aykırı deliller hususuyla ilgili farklı yaklaşımlar incelendikten sonra, Anglo-Sakson ve Kıta Avrupası Hukukundaki somut uygulama ve değerlendirmeleri göz önünde bulundurmakta fayda vardır. Amerikan Hukuku'nda kesin red yaklaşımı kabul edilmektedir [22]. Buna göre hukuka aykırı yollarla elde edilen deliller göz önüne alınmaz ve değerlendirme dışı tutulur. Değerlendirme yasağının kabul edildiği ilk dava, Boyd v. United States olmuştur. Bu davada Amerikan Yüksek Mahkemesi, kişinin sahip olduğu faturalar ve ithalat kayıtlarının kendisine karşı kanıt olarak kullanıldığını ve makul şüphe üzerine yapılmayan arama ve el koyma sonucu elde edilen bu kağıtların delil olarak kullanılamayacağına karar vermiştir. [23]Kesin red yaklaşımının hakim olduğu Amerikan Hukukunda yargıcın takdir hakkı yoktur. Anglo-Sakson Hukukuna ilişkin olarak üzerinde durulması gereken diğer önemli bir ilke ise; uzak etkidir. Delil yasaklarının varlığı halinde söz konusu delil hükme esas alınmayacaktır. Aynı zamanda delil yasaklarının uzak etkisi gereği, delil yasakları elde edilmesini sağladığı diğer delilleri de hükme esas alınamaz hale getirir. [24]Uzak etki; hukuka aykırı olarak elde edilmiş bir delilden yararlanılarak elde edilen diğer delillerin, hukuka aykırı olup olmadığına ilişkin sorundur. Anglo-Sakson Hukukunda, uzak etki kavramı katı şekilde uygulanmaktadır. "Zehirli ağacın meyvesi de zehirlidir." ilkesinden yola çıkılarak, hukuka aykırı bir delilden yararlanarak elde edilen tüm delillerin de hukuka aykırı ve geçersiz olduğu kabul edilmektedir [25]. Buna rağmen yine de kesin red yaklaşımına bazı istisnalar getirilmek istenmektedir [26]. Alman Hukukunda ise, prensip olarak kesin red yaklaşımının benimsendiğini söylemek mümkündür. Alman Federal Mahkemesi, yasak sorgu yöntemleri dışındaki hukuka aykırı delillerin değerlendirilip değerlendirilmeyeceğini belirlemede bir ölçüt olarak "haklar alanı" teorisini geliştirmiştir. Buna göre delil elde etmek için gerçekleşen hukuka aykırılığın, sanığın haklarını ne ölçüde ihlal ettiğine bakılmalıdır. Eğer sanığın hakları önemli bir ölçüde ihlal edilmişse, hukuka aykırı olarak elde edilen delilin değerlendirilmemesi; şayet değerlendirilmişse bunun bir temyiz nedeni sayılması gerekir [27]. Diğer bir husus ise; hukuka aykırı deliller vasıtasıyla elde edilen diğer delillerin de (uzak etki) yargılamada kullanılmaması fikridir. Bu doktrinde bazı yazarlar tarafından ileri sürülmekte ise de; polisin yaptığı usuli hatalar sonucu elde edilen diğer delillerin kullanılmamasının haksız beraat kararlarının verilmesine neden olacağından çekinilmekte ve mahkemeler tarafından bu görüş kabul edilmemektedir. [28] <BR> IV. TÜRK CEZA MUHAKEMESİ HUKUKUNDA HUKUKA AYKIRI DELİLLERİ DEĞERLENDİRME SORUNU TC Anayasasının <BR>38.maddesinin 6.fıkrasında şu hüküm yer almaktadır: "Hukuka aykırı olarak elde edilmiş bulgular, delil olarak kabul edilemez." Bu fıkradan hareketle üzerinde durulması gereken ilk nokta kanımızca şudur: Delil elde etmek için hangi yöntemler kullanılırsa hukuka aykırılık sorunu ortaya çıkar? Bu soru CMK'nın <BR>217.maddesinin ikinci fıkrası (Yüklenen suç, hukuka uygun bir şekilde elde edilmiş her türlü delille ispat edilebilir.) göz önünde bulundurularak cevaplandırılmalıdır. Bu bağlamda CMK'nın 148.maddesinin birinci fıkrasına göre " Şüphelinin veya sanığın beyanı özgür iradesine dayanmalıdır. Bunu engelleyici nitelikte kötü davranma, işkence, ilaç verme, yorma, aldatma, cebir veya tehditte bulunma, bazı araçları kullanma gibi bedensel veya ruhsal müdahaleler yapılamaz." 148.maddenin düzenlediği alan ifade alma ve sorguda yasak usullerdir. O halde; işkence, ilaç verme, yorma, aldatma, cebir veya tehditte bulunma vb. yasak sorgu yöntemleri olarak kabul edilmiştir. Anayasanın <BR>17.maddesinin 3.fıkrası da bunu destekler niteliktedir. Kötü davranma, ifade alanın, ifade sırasında şüphelinin özgür iradesiyle ifade vermesini engelleyici nitelikte, doğrudan veya dolaylı fiziki muamelelerdir. Kötü davranma, dövme, gürültü yapma, parlak ışık yansıtma, tükürme, sürükleme, üzerini kirletecek bir şey atma ve ağzını bağlama gibi icrai veya tedavi ettirmeme ve yemek vermeme gibi ihmali hareketlerle gerçekleştirilebilir. [29] <BR>İşkence ve Diğer Zalimane; Gayriinsani veya Küçültücü Muamele veya Cezaya Karşı Birleşmiş Milletler Sözleşmesine göre işkence; bir şahsa veya bir üçüncü şahsa, bu şahsın veya üçüncü şahsın işlediği veya işlediğinden şüphe edilen bir fiil sebebiyle, cezalandırmak amacıyla bilgi veya itiraf etmek için veya ayırım gözeten herhangi bir sebep dolayısıyla bir kamu görevlisinin veya bu sıfatla hareket eden bir başka şahsın teşviki veya rızası veya muvafakatiyle uygulanan fiziki veya manevi ağır acı veya ızdırap veren bir fiil anlamına gelir. Ayrıca, İnsan Hakları Evrensel Beyannamesi beşinci maddesi; İnsan Haklarını ve Ana Hürriyetleri Korumaya Dair Sözleşme üçüncü maddesi işkenceyi kesinlikle yasaklamaktadır. CMK'nın <BR>148.maddenin ikinci ve üçüncü fıkraları ise, "Kanuna aykırı bir yarar vaat edilemez ve yasak usullerle elde edilen ifadeler rıza ile verilmiş olsa bile delil olarak değerlendirilemez" şeklindedir. O halde, 2. fıkra da yasak sorgu yöntemleri arasında sayılmıştır. Her ne kadar bu yöntemleri, işkence veya zalimane şeklindeki hareketler olarak değerlendirmek mümkün değilse de, gayri insani ve özellikle de haysiyet kırıcı muamele olarak görmek mümkündür. Nihayet, üçüncü fıkra, yasak usullerle elde edilen ifadelerin, rıza ile verilmiş olsa dahi, delil olarak değerlendirilemeyeceğini hükme bağlamıştır. Rızanın sonradan verilmesi halinde geçersiz olacağı [30] <BR>kabul edilmektedir. Üzerinde durulması gereken diğer bir husus ise; CMK'nın <BR>75. maddesindeki (Şüpheli veya sanığın beden muayenesi ve vücudundan örnek alınması) ve 76.maddesindeki ( Diğer kişilerin beden muayenesi ve vücuttan örnek alınması) düzenlemelerdir. Bir şüpheli veya sanığın iç beden muayenesinin yapılabilmesi ve vücudundan örnek alınabilmesi için, o kişiye isnat edilen suçun cezasının üst sınırının iki yıl ve daha yukarı hapis cezası olması gerekir. (CMK md.75/5.) Ayrıca iç beden muayenesi yapılabilmesi veya vücuttan kan veya benzeri biyolojik örnekler alınabilmesi için müdahalenin, kişinin sağlığına zarar verme tehlikesinin bulunmaması gerekir. (CMK md. 75/2) Yasada, şüpheli veya sanığın dış beden muayenesi düzenlenmemiştir. Muayene Yönetmeliğine göre, bir suça ilişkin delil elde etmek için, şüpheli veya sanık üzerinde dış beden muayenesi, Cumhuriyet savcısı ile emrindeki adli kolluk görevlileri veya kovuşturma makamlarının talebiyle yapılabilir. Şüpheli veya sanığın dış beden muayenesi ancak hekim tarafından yapılır. (Muayene Y. md.5) [31] <BR> Bir suça ilişkin delil elde etmek amacıyla, mağdurun vücudu üzerinde de dış veya iç beden muayenesi yapılabilir veya vücudundan kan veya benzeri biyolojik örneklerle saç, tükürük, tırnak gibi örnekler alınabilir. Bu incelemenin düzenlendiği hüküm ise CMK'nın <BR>76. maddesidir. Bu iki maddeye göre hakim onayı yoksa elde edilen bulgu maddi gerçek açısından ne kadar değerli olursa olsun, kovuşturmayı yapan mahkeme, bunları delil olarak kullanmayacaktır. "Burada korunan kişilik hakkının özelliği gereği, bu hakkın korunmasını, maddi gerçeğin bulunmasına kıyasla daha önemli bulmuştur [32]. Bu iki maddeye göre, hakim belirtilen süre içinde onaylamazsa kararlar hükümsüz kalır ve elde edilen bulgular delil olarak kullanılamaz. Doktrinde de belirttiği üzere, 75 ve 76.maddenin düzenlediği haller, kişilik hakkı açısından oldukça önem taşımaktadır. Bu yüzden de bunların hakim kararı ile olması oldukça yerindedir. CMK'nın <BR>135. maddesi ise; "iletişimin tespiti, dinlenmesi ve kayda alınması" hükmünü düzenlemektedir. İletişimin dinlenmesi yoluyla elde edilecek olan delilde yasa koyucunun belirttiği gibi, kuvvetli şüphenin varlığı ve başka suretle delil elde edilmesi imkanının bulunmaması durumunda başvurulabilir. Yine hakim belirtilen süre içinde bunu onaylamazsa bir hüküm ifade etmez. Bu bağlamda kuvvetli şüphe ve başka suretle delil elde edilmesi imkanının bulunmaması durumundan ne kastedildiğinin irdelenmesi gerekmektedir. Kuvvetli şüphe, eldeki delillere göre sanığın mahkûm olmasının kuvvetle muhtemel bulunması anlamına gelir.[33] <BR>Hukuka aykırı bir şekilde elde edilmiş olan delillerin bu arada dinleme ve tespitlerin muhakemede kullanılabilmesi mümkün değildir. [34] <BR> CMK'nın <BR>138.maddesinin birinci fıkrası ise tesadüfen elde edilen delilleri düzenlemektedir. Buna göre, hukuka uygun bir arama sırasında elde edilen ve diğer bir suçun ispatına yarayan delilleri hukuka uygundur ve hüküm verilirken kullanılabilir. Örneğin; hırsızlık sanığının evinde hakim kararı ile yapılan aramada, aynı kişinin işlediği bir cinayetin delili bulunursa, bu hukuka uygundur [35]. Burada dikkat edilmesi gereken husus yasa koyucunun da belirttiği gibi; "arama veya elkoyma koruma tedbirlerinin uygulanması sırasında" delilin tesadüfen bulunmasıdır. Üzerinde durulması gereken diğer bir nokta ise; özel kişiler tarafından elde edilen delillerin hüküm verilirken kullanılıp kullanılmayacağı sorunudur. Mülga Ceza Muhakemeleri Usulü döneminde doktrinde, kanununda yer alan ve konusu bakımından elde edilmesi yasaklanan delillerin, devletin kovuşturma organlarını sınırlayan hükümler olduğu ve bu nedenle, özel kişiler tarafından elde edilen delillerin hükümde kullanılması, genellikle kabul edilmekteydi. Ancak, özel bir şahıs tarafından uygulanan delil elde etme metodu, kişi hak ve özgürlüklerini ihlal eder nitelikte ise, o delilin değerlendirme kapsamı dışında kalması gerektiği ileri sürülmekteydi. [36] <BR> Diğer cevaplanması gereken soru ise şudur; hukuka aykırı olarak elde edilen deliller kesin olarak reddedilmeli midir yoksa bazı hallerde maddi gerçeği ortaya çıkarabilmek için kullanılmalı mıdır? CMK <BR>206/2,a ve 217/2 hükümlerinin yanı sıra;CMK'nın <BR>217.maddesinin birinci fıkrasına göre; "Deliller hakimin vicdani kanaatiyle serbestçe takdir edilir." Bundan anlaşılacağı üzere; hakimin deliller üzerinde takdir yetkisi vardır; ancak yukarıda da belirttiğimiz gibi, bu yetki sınırsız ve keyfi değildir. Buna göre; hakim takdir yetkisini kullanırken, sanığın temel haklarının yapılan işlem ile ihlal edilip edilmediğine bakmalı ve anayasal hakkın ihlal edilmiş olduğunu saptadığında da; sanığın işlediği suçun topluma vermiş olduğu zarar ile, delil toplanırken devlet güçlerinin sanığa ait anayasal hakkı ihlal etmiş olmalarından doğan toplumsal zararı karşılaştırmalıdır. Bu nedenle basit hukuka aykırılıklarda, yani temel hakları ihlal etmeyen hukuka aykırılıklarda delilin etkilenmemesi, temel hakları ihlal eden hukuka aykırılıklarda ise, bu delilin kullanılmaması benimsenmelidir [37]. Buna göre; sanığın temel haklarından anlaşılması gereken husus, kanımızca CMK'nın <BR>148. , 75., 76. ve 135.maddelerinin düzenlediği alanlardır. Bu maddelere aykırı hareket edilerek elde edilecek olan deliller değerlendirme dışı tutulmalıdır; çünkü maddi gerçeği ortaya çıkartıp adaleti sağlama düşüncesiyle hareket eden yargılama makamları bunu ne pahasına olursa olsun gerçekleştirmemelidir. Eğer bu yola başvurulursa, kanımızca, adaleti sağlamak ve maddi gerçeği ortaya çıkarmak düşüncesiyle insanların hukuka, hukukun üstünlüğüne, kişilik haklarına olan inançları sarsılacak ve asıl adaletsizlikler ortaya çıkacaktır. Buna karşın; kişinin anayasal hakkını ihlal etmeyen basit hukuka aykırılıklar sonucu elde edilen deliller değerlendirmede göz önünde tutulmalıdır. Eğer her hukuka aykırılıkta deliller göz ardı edilecek olursa maddi gerçek hiçbir zaman ortaya çıkmayabilir ve sonucunda yine adalet duyguları, hukuka olan inanç azalabilir. Bu bağlamda, kişilik haklarını ihlal ederek elde edilen delillerin değerlendirme dışı tutulmasını; diğerlerinde ise; hakimin takdir yetkisi içinde karar vermesi gereğine biz de katılıyoruz. SONUÇ Basit bir suç işleme şüphesiyle başlayan ceza muhakemesi, bu şüphenin yenilmesiyle sona erecektir. Bu süreç içerisinde birçok muhakeme işlemi yapılmaktadır. Ancak, bunların en önemlisi delillerin toplanmasıdır[38]. Deliller aracılığıyla maddi gerçek tam ve doğru olarak ortaya çıkacak ve böylece adalet gerçekleşecektir. "Delilsiz mahkûmiyet olmaz ilkesi" ceza muhakemesinde delillerin ne kadar büyük bir önem taşıdığını belirtmektedir. [39] <BR>Bu kadar önem taşıyan deliller hususunda, bunları elde ederken dikkat edilmesi gereken bazı noktalar ortaya konmuş ayrıca, farklı yaklaşımlar ortaya çıkmıştır. Kesin red yaklaşımına göre, hukuka aykırı olarak elde edilen deliller mutlak olarak değerlendirme dışı bırakılmalıdır. Kesin kabul yaklaşımına göre, delil elde edilerek başvurulan yöntem ve usuller önem taşımaz, önemli olan maddi gerçeğin ortaya çıkmasıdır. Esnek yaklaşıma göre ise, kesin bir ayrım yapmak yerine mahkeme somut olaya göre kararını vermelidir. Ceza muhakemesi hukukunda delil serbestisi ve delillerin serbestçe değerlendirilmesi ilkesi kabul edilmiştir; ancak bu ilke yani delillerin serbestçe değerlendirilmesi ilkesi hiçbir zaman keyfiliğe yol açmamalıdır. Türk Ceza Muhakemesi Kanunu'nda, hukuka aykırı olarak elde edilen delillerinin değerlendirilmeyeceği belirtilmektedir (md 206/2,a) ve yine ayrıca, delillerin değerlendirilmesinde hakime takdir yetkisi tanımaktadır.(md <BR>217). Deliller, hukuk devletine yakışan şekilde, hukuka uygun yollarla elde edilmelidir; ancak, hukuku ve insan haklarını ihlal eden deliller değerlendirme dışı tutulmalıdır. Kişinin anayasal hakkı ihlal edilmeden basit bir hukuka aykırılık durumu mevcutsa hakim takdir yetkisini yasalar ışığında kullanarak kararını vermelidir. Kısacası, ne adaletten ne de hukukun üstünlüğünden, hukuki güvenceden vazgeçilmeli ve gerçek gün yüzüne çıkarılmalıdır. KAYNAKÇA BIÇAK, Vahit: Usulsüz Ulaşılan Delillerin Akıbeti: Katı ve Esnek Yaklaşımların Değerlendirilmesi, http://www.bilkent.edu.tr/~vahit/ar5.htm, (SGT: 20.1.2008). CENTEL, Nur-ZAFER, Hamide: Ceza Muhakemesi Hukuku, 4.Baskı, İstanbul 2006. DARENDE, İhsan: Hukuka Aykırı Deliller, http://www.genbilim.com/ content/ view, (SGT: 25.1.2008). FEYZİOĞLU, Metin: Ceza Muhakemesinde Vicdani Kanaat, 1. Baskı, Ankara 2002. HAFIZOĞULLARI, Zeki: "Hukuka Aykırı Surette Elde Edilen Deliller Meselesi" Yeni Türkiye, Yargı Reformu Özel Sayısı, Yıl 2, S. 10, Temmuz-Ağustos 1996. KAYMAZ, Seydi: Uygulamada ve Teoride Ceza Muhakemesinde Hukuka Aykırı (Yasak) Deliller, 1. Baskı, Ankara 1997. KOCA, Mahmut: Ceza Muhakemesinde Hukuka Aykırı Delilleri Değerlendirme Yasağı, http://ogrenci.hacettepe.edu.tr/~b0122202/Inetpub/wwwroot/hukuk/ cezahukuku/muhakeme.htm, (SGT: 20.1.2008). KUNTER, Nurullah-YENİSEY, Feridun-NUHOĞLU, Ayşe: Muhakeme Hukuku Dalı Olarak Ceza Muhakemesi Hukuku, 16. Baskı, İstanbul 2008. ÖZBEK, Veli Özer: Ceza Muhakemesi Hukuku, 1. Baskı, Ankara 2006. ÖZTÜRK, Bahri: Yeni Yargıtay Kararları Işığında Delil Yasakları, A.Ü.SBF. İnsan Hakları Merkezi Yayınları. TOROSLU, Nevzat-FEYZİOĞLU, Metin: Ceza Muhakemesi Hukuku, 5. Baskı, Ankara 2006. YENİSEY, Feridun: İspat Hukuku ve Fair Trail İlkesi, İstanbul. YURTCAN, Erdener: "Yargıtay Kararlarının Işığında Hukuka Aykırı Delile Dayanma Yasağı", Prof. Dr. Nurullah Kunter'e Armağan içinde, İstanbul 1998. [1] <BR>TOROSLU-FEYZİOĞLU: Ceza Muhakemesi Hukuku, 5.Baskı, Ankara 2006, s. 168. [2] <BR>TOROSLU-FEYZİOĞLU: s. 168. [3] <BR>CENTEL-ZAFER: Ceza Muhakemesi Hukuku, 4.Baskı, İstanbul 2006. s. 204. [4] <BR>TOROSLU-FEYZİOĞLU: s. 223-225. [ <BR>] <BR>CENTEL-ZAFER: s. 206. [6] <BR>CENTEL-ZAFER: s. 207. [7] <BR>ÖZBEK: Ceza Muhakemesi Hukuku, l.Baskı, Ankara 2006. s. 669. TOROSLU-FEYZİOĞLU: s. 227. [8] <BR>FEYZİOĞLU: Ceza Muhakemesinde Vicdani Kanaat, l.Baskı, Ankara 2002, s. 49. [9] <BR>YURTCAN: "Yargıtay Kararlarının Işığında Hukuka Aykırı Delile Dayanma Yasağı", Prof. Dr. [ <BR>] <BR>Nurullah Kunter'e Armağan içinde, İstanbul 1998 s. 519. [11] <BR>ÖZTÜRK: Yeni Yargıtay Kararları Işığında Delil Yasakları, Ankara, A.Ü.SBF. İnsan Hakları Merkezi Yayınları, s. 6. [12] <BR>KUNTER-YENİSEY-NUHOĞLU: Muhakeme Hukuku Dalı Olarak Ceza Muhakemesi Hukuk 16.Baskı, İstanbul 2008, s. 1081 [13] <BR>YENİSEY: İspat Hukuku ve Fair Trail İlkesi, İstanbul [14] <BR>KUNTER-YENİSEY,-NUHOĞLU: s. 1082 [ <BR>] <BR>KUNTER-YENİSEY-NUHOĞLU: s. 1083. [16] <BR>KOCA: Ceza Muhakemesinde Hukuka Aykırı Delilleri Değerlendirme Yasağı, http://ogrenci.hacettepe. edu.tr/ ~b0122202/Inetpub/wwwroot/hukuk/cezahukuku/muhakeme. htm, s. 4. (SGT 20.1.2008). [17] <BR>BIÇAK: Usulsüz Ulaşılan Delillerin Akıbeti: Katı ve Esnek Yaklaşımların Değerlendirilmesi, http://www.bilkent.edu.tr/~vahit/ar5.htm, s. 1 (SGT. 20.1.2008 ). [18] <BR>BIÇAK: s. 3. [19] <BR>KOCA: s. 5. [ <BR>] <BR>K0CA: s. 8. [21] <BR>KOCA: s. 9. [22] <BR>KOCA: s. 9. [23] <BR>KOCA: s. 10. [24] <BR>CENTEL-ZAFER: s. 676. [ <BR>] <BR>DARENDE: Hukuka Aykırı Deliller, http://www.genbilim.com/content/view, s. 8, (SGT.25.1. 2008). [26] <BR>KOCA: s. 10. [27] <BR>KOCA: s. 12. [28] <BR>KAYMAZ: Uygulamada ve Teoride Ceza Muhakemesinde Hukuka Aykırı (Yasak) Deliller, 1.Baskı, Ankara 1997 s. 23. [29] <BR>CENTEL-ZAFER: s. 223. [ <BR>] <BR>TOROSLU-FEYZİOĞLU: s. 171. [31] <BR>CENTEL-ZAFER: s. 261. [32] <BR>DARENDE: s. 6. [33] <BR>ÖZBEK: s . 416. [34] <BR>ÖZBEK: s. 433. [ <BR> ] KUNTER-YENİSEY-NUHOĞLU: s. 1097. [ <BR> ] YENİSEY: s. 82. [ <BR> ] KUNTER-YENİSEY-NUHOĞLU: s. 1105. [ <BR> ] KOCA: s. 27. [ <BR> ] HAFIZOĞULLARI: "Hukuka Aykırı Surette Elde Edilen Deliller Meselesi", Yeni Türkiye, Yargı Reformu Özel Sayısı, Yıl 2, Sayı 10, Temmuz-Ağustos 1996. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 