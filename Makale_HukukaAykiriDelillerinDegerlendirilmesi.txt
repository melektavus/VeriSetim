HUKUKA AYKIRI DELİLLERİN TÜRK CEZA MUHAKEMESİ KANUNU KAPSAMINDA DEĞERLENDİRİLMESİ Yazarın Adı : ÖZGE SIRMA,YRD. DOÇ. DR. T.C. İstanbul Kültür Üniversitesi Hukuk Fakültesi Ceza ve Ceza Muhakemesi ABD. Öğretim Üyesi Belge Türü : Makale Eserin Konusu : CEZA VE CEZA USUL HUKUKU İSTANBUL,2017 İÇİNDEKİLER ÖZET <BR> I. <BR>GENEL <BR>OLARAK <BR> II. <BR>DELİL <BR>YASAKLARI <BR>TÜRLERİ <BR> 1. <BR>Aydınlatma <BR>Yükümlülüğü <BR>(CMUK <BR>135, <BR>CMK <BR>147) <BR> 2. <BR>Yasak <BR>Sorgu <BR>Metodları <BR>(CMUK <BR>m. <BR>135a, <BR>CMK <BR>m. <BR>148) <BR> 3. <BR>Değerlendirme <BR>Yasakları <BR> III. <BR>YARGI <BR>KARARLARI <BR>BAKIMINDAN <BR>DELİL <BR>YASAKLARI <BR> IV. SONUÇ <BR>KAYNAKÇA <BR> ÖZET Ceza yargılaması maddi gerçeğe ulaşmayı hedeflemekle birlikte bu hedefe ulaşmak için kullanılan metodlar da özellikle insan hakları hukuku bakımından önem taşımaktadır. Zira modern hukuk anlayışına göre, insan onurunun korunması, maddi gerçeğin elde edilmesinden çok daha önemli bir amaçtır. Bu nedenle, hukuka aykırı elde edilmiş herhangi bir delilin yargılama sırasında kullanılması gerek Anayasa'ya gerekse Ceza Muhakemesi Kanunu'na aykırı kabul edilmekte ve Türk ceza yargılaması hukuku insan onurunu ön planda tutan bir tutum izlemektedir. Anahtar Kelimeler: Hukuka Aykırı Deliller, Ceza Muhakemesinde Hukuka Aykırı Elde Edilen Delil, Delil Yasakları, Yasak Sorgu Metodları, İnsan Onurunun Korunması. Die Auswertung Rechtswidriger Beweise im Rahmen der Türkischen Strafprozessordnung ZUSAMMENFASSUNG: Das Strafverfahren zielt auf die materielle Wahrheit ab. Bei der Erreichung dieses Ziels spielen die angewandten Methoden insbesondere im Hinblick auf die Menschenrechtsnormen eine wichtige Rolle. Denn nach dem modernen Verstandnis von Recht, ist der Schutz der Menschenwürde viel wichtiger als das Ziel der Erreichung der materiellen Wahrheit. Daher wird die Verwendung eines Beweismittels wahrend des Strafverfahrens, das durch Rechtsverletzung erlangt wurde, sowohl nach dem türkischen Grundgesetz als auch nach der türkischen Strafprozessordnung als rechtswidrig anerkannt. Das türkische Strafverfahrensrecht hat die Haltung, dass die die Menschenwürde im Vordergrund steht. Schlüsselwörter: Rechtswidrige Beweise, Rechtswidrig erlangter Beweis im Strafverfahren, Beweisverbote, Unerlaubte Anhörungsmethoden, Schutz der Menschenwürde. I. GENEL OLARAK Delil genel olarak "İnsanı aradığı gerçeğe ulaştırabilecek iz, emare [1] <BR>" biçiminde tanımlanabilir. Ceza yargılaması bakımından ise delil, yargılamaya konu olan fiilin sanık tarafından işlenip işlenmediğini ortaya koymaya yarayan, böylelikle yargılama makamının bir kanıya ulaşmasını sağlayan, hukuk düzeninin izin verdiği her türlü ispat vasıtası olarak tanımlanabilir [2] <BR>. Ceza yargılaması suç olarak nitelenen fiilin nasıl meydana geldiğini, diğer bir deyişle maddi gerçeğin ortaya çıkartılmasını hedeflemektedir [3] <BR>. Maddi gerçeğin ortaya çıkartılması için yapılan araştırmada ise her şey delil olarak kullanılabilir ve delillerin değerlendirilmesini yargıç vicdani kanaatine göre yapacaktır [4] <BR>. Yani ceza yargılamasında delil serbestliği ilkesi geçerlidir. Ancak bu serbestlik keyfiliğe yol açacak kadar geniş anlaşılmamalıdır. Nitekim maddi gerçeğin ortaya çıkarılmasına yönelik faaliyetlerde toplumun ve kişilerin zarar görme ihtimali karşısında ceza muhakemesi açısından söz konusu faaliyet eski değerini yitirmiş ve delil yasakları ile toplum ve kişiler korunmak istenmiştir [5] <BR>. Delil yasakları ise, ceza yargılamasında delil elde edilmesi ve değerlendirilmesi işlemlerinin Hukuk devleti esaslarına uygun bir şekilde sınırlandırılması olarak tanımlanabilir [6] <BR>. Diğer bir deyişle ceza yargılamasında "hukuk sistemine, dolayısıyla da hukuk kurallarına aykırı biçimde elde edilmiş delil [7] <BR>" lerin yani hukuka aykırı delillerin kullanılması olanağı yoktur. Bu yüzden ceza yargılamasında maddi gerçeğin ortaya çıkarılması bakımından tüm olgu ve delillerin re'sen araştırılması ve ortaya konulması kuralı Ceza Muhakemesi Kanunu'nunda (CMK) delil yasaklarının söz konusu kuralla çatışması ve sınırlaması nedeniyle geçerliliğini yitirmektedir [8] <BR>. II. DELİL YASAKLARI TÜRLERİ Türk ceza yargılaması hukukunda delil yasakları delil elde etme ve delil değerlendirme yasakları olarak iki ana başlık altında ele alınır. Delil elde etmeye ilişkin yasakları ise kendi içinde; delil konusu yasakları, delil aracı yasakları; ve delil yöntemi (elde edilmesi) yasakları olmak üzere sınıflandırmak mümkündür [9] <BR>. Türk ceza yargılama hukukunda delil yasakları konusunda 1992 yılından bu yana tartışılmaktadır. Söz konusu yılda 3842 sayılı Kanunla CMUK'a, delil yasakları konusunda yeni hükümler getirilmiştir [10] <BR>. Bu hükümlerden en önemlileri hiç şüphesiz 1412 sayılı Kanun'un 135 ve 135 a maddeleri ile getirilen yeniliklerdir. Ceza Muhakemeleri Usulü Kanunu'nun 135'inci maddesinde yapılan değişiklikle sanığa isnad edilen suçun ne olduğu, susma ve müdafıden yararlanma ve yakınlarını bilgilendirme hakları ile ilgili bilgi verilmesi hususu düzenlenmiştir [11] <BR>. Anılan değişiklikle 135 a maddesi "ifade verenin ve sanığın beyanı özgür iradesine dayanmalıdır. Bunu engelleyici nitelikte kötü davranma, işkence, zorla ilaç verme, yorma, aldatma, bedensel cebir ve şiddette bulunma, bazı araçlar uygulama gibi iradeyi bozan bedeni ve ruhi müdahaleler yapılamaz. Kanuna aykırı menfaat temin edilemez. Yukarıdaki fıkralarda belirtilen yasak yöntemlerle elde edilen ifadeler rıza olsa dahi delil olarak değerlendirilemezi biçiminde bir düzenlemeye yer vererek hem delil etme hem de değerlendirme hususunda önemli bir delil yasağını düzenleme yoluna gitmiştir. Söz konusu yasa ile değişen ve CMUK'nun 254/2. Maddesinde düzenlenen; "Soruşturma ve kovuşturma organlarının hukuka aykırı şekilde elde ettikleri deliller hükme esas alınamaz" hükmü ile de hukuka aykırı delillerin değerlendirilmesine ilişkin mutlak bir yasağa yer verilmiştir. 1 Haziran 2005 tarihinde kabul edilen CMK ile anılan bu hükümler varlığını korumakla kalmamış; söz konusu kanunla ceza yargılamasında delil yasakları kavramı daha da genişletilmiştir. CMK'da düzenlenen delil yasaklarını aydınlatma yükümlülüğünün yerine getirilmemesi, yasak sorgu yöntemleri ve değerlendirme yasakları olarak sınıflandırmak mümkündür [12]. 1. Aydınlatma Yükümlülüğü (CMUK 135, CMK 147) Ceza yargılamasında sanık ya da şüpheliye yakalama ile birlikte birtakım haklar tanınmaktadır. Kısaca söz konusu bu haklardan sanık ya da şüphelinin haberdar edilmesi olarak tanımlayabileceğimiz aydınlatma yükümlülüğüne aykırı davranılması da bir delil yasağı olarak kabul edilmektedir [13] <BR>. Yukarıda da değindiğimiz gibi 1412 sayılı CMUK'nun 135'inci maddesi söz konusu yükümlülüğü düzenlemekteydi. Ancak bu maddede aydınlatma yükümlüğü ifade ve sorgu sırasında başlamaktaydı. CMK ile anılan yükümlülüğün başlama anı bizce de daha yerinde bir düzenleme ile şüphelinin yakalanma anı olarak kabul edilmektedir. Böylelikle CMUK'tan farklı olarak aydınlatma yükümlüğü bağımsız bir delil yasağı haline getirilmiştir [14] <BR>. CMK'nun 147'inci maddesinde "ifade ve sorgunun şekli" başlığıyla düzenlenen söz konusu hükümle sanığın ya da şüphelinin sahip olduğu haklara ve ifade ve sorgunun nasıl yapılacağına dair düzenlemelere yer verilmiştir. Söz konusu bu haklardan ilki sanığın ya da şüphelinin suçlamayı öğrenmesi hakkıdır. Söz konusu düzenlemeye göre, sanığa ya da şüpheliye kendisine hangi suçun isnad edildiği konusunda bilgi verilmek zorundadır (CMK 147/1-b) [15] <BR>. Anılan maddede düzenlenen ikinci hak ise, müdafi yardımından yararlanma hakkıdır. Bu düzenleme uyarınca şüpheli ya da sanığa müdafi seçme hakkının bulunduğu ve müdafiin yasal yardımından yararlanabileceği, müdafiin ifade veya sorgusunda hazır bulunabileceği bildirilir. Ayrıca şüpheli ya da sanığın müdafi seçecek durumda olmadığı ve bir müdafi yardımından faydalanmak istemesi halinde, kendisine baro tarafından bir müdafi görevlendirilebileceği de hatırlatılır. CMK 147'ye göre, ifade alma sırasında müdafınin hazır bulundurulması esasen bir zorunluluktur. Nitekim, CMK m. 148/4'e göre, şüpheli ya da sanığın müdafi bulunmaksızın kolluk tarafından alman ifadesi, hakim veya bu kişiler tarafından mahkeme huzurunda doğrulanmadıkça hükme esas alınamayacaktır [16]. CMK m. 147'de düzenlenen diğer haklar ise susma hakkı ve savunma haklarıdır. 147'inci maddenin ilk fıkrasının e bendinde susma hakkı, sanık ya da şüphelinin yüklenen suç hakkında açıklama yapmaması biçiminde düzenlenmektedir. Bu hak sanık ya da şüphelinin kimlik bilgilerini açıklamamasını kapsamamaktadır. Bunun yanında CMK m. 147/lf 'de sanık ya da şüphelinin savunma hakları da düzenlenmektedir. Bu haklar sanık ya da şüphelinin hakkındaki suç şüphesi ile ilgili olarak somut delilerin toplanmasını isteme hakkı ve "kendisi aleyhine var olan şüphe nedenlerini ortadan kaldırmak ve lehine olan hususları ileri sürmek olanağına" sahip olması hakkıdır. Öte yandan şüpheli ya da sanığa haklarının hatırlatılması, diğer bir deyişle aydınlatma yükümlülüğünün sanığın anlayacağı bir şekilde yapılması gerekmektedir. Yenisey-Nuhoğlu'na göre, bunu sağlamanın en doğru yolu yasada yer alan hakların sanık ya da şüpheliye yazılı biçimde sunulması ve okumasının sağlanması, anlayıp anlamadığının kendisine sorularak, anlaşıldığının tutanağa geçirilmesidir [17] <BR>. CMK'nun 147'inci maddesine aykırı davranmanın sonuçları yasada açıkça düzenlenmese de; sanık ya da şüphelinin 147'inci maddede sayılan bu haklarının hatırlatılmaması ya da söz konusu haklardan yararlandırılmaması durumunda elde edilen deliller, CMK 217/2 'de yer alan "Yüklenen suç, hukuka uygun bir şekilde elde edilmiş her türlü delille ispat edilebilir." düzenlemesi nedeniyle yargılama sırasında kullanılamazlar [18] <BR>. 2. Yasak Sorgu Metodları (CMUK m. 135a, CMK m. 148) CMUK m. 135 a'da düzenlenen ve CMK'da da yerini koruyan bir diğer delil yasağı grubu yasak sorgu yöntemleridir. Anılan düzenlemeye göre; "şüphelinin ve sanığın beyanı özgür iradesine dayanmalıdır. Bunu engelleyici nitelikte kötü davranma, işkence, ilaç verme, yorma, aldatma, cebir ve şiddette bulunma, bazı araçları kullanma gibi bedensel veya ruhsal müdahaleler yapılamaz; kanuna aykırı bir menfaat vaat edilemez; bu suretle elde edilen ifadeler rıza olsa dahi delil olarak değerlendirilemez". Anılan maddeden açıkça anlaşılacağı üzere şüpheli veya sanığın ifadesinin kendi özgür iradesine dayanması, ifade ve sorgu sırasında sanık ya da şüpheliye bir müdahalede bulunulmaması hedeflenmektedir. Sanık ya da şüpheliye ifade sırasında bir müdahalede bulunulması ve özgür iradeye dayanmaması durumunda ifade rıza gösterilmiş olsa bile delil olarak kullanılamayacaktır [19] <BR>. Öte yandan bu hükmün yalnızca ifadeleri kapsadığı dolayısıyla bunun dışındaki delillerin hukuka aykırı elde edilmesi durumunda değerlendirme yasağı kapsamında kabul edilip, edilmeyeceğinin tartışmalı olduğunu düşünen yazarlar da vardır [20] <BR>. Biz CMK 217/2 ve Anayasa m. 38/6 hükümleri nedeniyle böyle bir tartışmanın bulunmaması gerektiği kanısındayız. CMK'nun 148'inci maddesinde sayılan "kötü davranma", "işkence", "ilaç verme", "yorma", "aldatma", "cebir ve şiddette bulunma", "bazı araçları kullanma'', yöntemleri maddeden de açıkça anlaşıldığı üzere örnek olarak gösterilmektedir. Bu bağlamda maddede sayılmayan ancak özgür iradeyi etkilemeye yönelik her türlü davranış yasaklanmaktadır [21] <BR>. Bunun yanı sıra CMUK'da düzenlenmeyen ve CMK m. 148/4'te yer alan "Müdafi hazır bulunmaksızın kollukça alınan ifade, hakim veya mahkeme huzurunda şüpheli veya sanık tarafından doğrulanmadıkça hükme esas alınamaz" şeklindeki hüküm ise, yeni bir delil yasağı olarak yer bulmaktadır [22] <BR>. Söz konusu hüküm gereği ifade alma sırasında müdafiinin bulunması bir zorunluluk haline gelmekte; diğer bir deyişle soruşturma evresinde kolluk tarafından alınan ifadenin hukuka uygun kabul edilebilmesi için ya sorgu sırasında müdafi bulundurulacak, ya da kollukça müdafi olmadan alman ifade sonrasında mahkeme huzurunda sanık tarafından doğrulanacaktır [23] <BR>. Nitekim anılan hüküm CMK'nun 213'üncü maddesiyle de birlikte değerlendirildiğinde soruşturma evresinde sözünü ettiğimiz bu zorunluluk açıkça görülmektedir. CMK'nun 213'üncü maddesine göre; "Aralarında çelişki bulunması halinde; sanığın, hakim veya mahkeme huzurunda yaptığı açıklamalar ile Cumhuriyet savcısı tarafından alınan veya müdafiinin hazır bulunduğu kolluk ifadesine ilişkin tutanaklar duruşmada okunabilir. Görüldüğü gibi soruşturma evresinde kollukça alınan ancak müdafiinin bulunmadığı bir ifade çelişki olduğunda mahkeme huzurunda okunmayacaktır [24] <BR> 3. Değerlendirme Yasakları Hukuka aykırı elde edilen delillerin değerlendirilmesi konusunda da CMK'da önemli düzenlemelere yer almaktadır. Anılan yasak Anayasanın 38'inci maddesinin 6'ncı fıkrasında yer almaktadır. Ayrıca bu yasak CMUK'nun 254'üncü maddesinin 2'nci fıkrasında da düzenlenmekteydi. Değerlendirme yasağı 2001 yılında yapılan Anayasa değişikliğiyle 38'inci maddenin 6'ncı fıkrasında eklenmiştir. Söz konusu hükme göre; "Kanuna aykırı olarak elde edilmiş bulgular, delil olarak kabul edilemez." Değerlendirme yasağına ilişkin söz konusu düzenlemenin Anayasa'da yer almasının kimi sonuçları vardır. Bunlardan ilki Anayasada delil yasağına yer verilmesi bu düzenlemenin tüm yargılama hukuku bakımından hüküm ifade etmesidir. Yine söz konusu düzenleme sadece adli kolluğu ya da savcılığı değil herkesi ilgilendirdiğinden özel kişiler tarafından elde ettikleri deliller de bu kapsamda ele alınmalıdır. Anayasa m. 38/6'da yer alan düzenleme ile CMK'nun 217'nci maddesinin 2'nci fıkrası karşılaştırıldığında, Anayasa'da yer alan hükmün daha sınırlayıcı olduğunu söylemek gerekir. Anayasa hükmüne göre, hak ihlali olarak nitelenemeyecek ancak yasaya aykırı elde edilmiş bir delilin kullanılması da olanaksızdır. Bu nedenle, CMK m. 217/2'de yer alan "hukuka uygun bir şekilde elde edilmiş her türlü deliF düzenlemesi amaca daha çok hizmet eder görülmektedir [25]. Yasak delillerin dosyada bulunması bir diğer sorun olarak karşımıza çıkmaktadır. Söz konusu delillerin dosyada yer bulması, her ne kadar esas alınma-salar da dosyayı daha sonra inceleyecek diğer makamları etkileyebilecektir [26] <BR>. Anayasa 38/6'nın bir diğer sonucu hukuka aykırı delilin yargılama dosyasından çıkarılmasına ilişkindir. Anayasa'da yer alan mutlak yasak karşısında kanuna aykırı biçimde elde edilen ancak hüküm bakımından önem taşıyan bulgular delil olarak kabul edilmeyecek; dolayısıyla bunların dosyadan çıkarılması gibi bir sorun da olmayacaktır. Bu görüşü destekleyen bir hüküm de Adli Kolluk Yönetmeliğinin 6'ncı maddesinin 6'ncı fıkrasında düzenlenmektedir. Söz konusu hükme göre, adli kolluk bir delilin kanuna aykırı elde edildiğini tespit ederse bunu fezlekeye geçirerek tespitini sağlayacaktır. Bunun yanı sıra soruşturma evresinin sonunda, CMK m. 170/5'de düzenlenen "iddianamenin sonuç kısmında, şüphelinin sadece aleyhine olan hususlar değil, lehine olan hususlar da ileri sürülür" hükmü uyarınca, bir delilin kanuna aykırı elde edilmiş olması şüpheli veya sanığın lehine olarak nitelenmesi gereken bir durum olduğundan, böyle bir delil iddianamede mutlaka gösterilmelidir. Gösterilmemesi CMK m. 174'e göre iddianamenin iadesi sebebi olacaktır [27] <BR>. CMK'nun 230/1-b maddesine göre de;"dosya içerisinde bulunan ve hukuka aykırı yöntemlerle elde edilen delillerin ayrıca ve açıkça gösterileceğinden" biçiminde bir düzenlemeye yer verilmektedir [28] <BR>. CMK m. 206/2a'da bir delil ortaya koyma (ikame) yasağı da düzenlenmektedir. Anılan hükme göre, ortaya konulması istenilen bir delil kanuna aykırı olarak elde edilmişse, reddolunur [29] <BR>. Eski ve yeni ceza usul yasaları karşılaştırıldığında; 1412 sayılı CMUK'un 254/2'nci maddesinde yer alan hukuka aykırı olarak elde edilen delil "hükme esas alınamaz" [30] <BR>hükmüne kıyasla daha yerinde bir düzenleme ile CMK'da yüklenen suçun, hukuka uygun bir şekilde elde edilmiş her türlü delille ispat edilebileceğine yer verilmiştir. CMUK'da yer alan düzenleme ile hukuka aykırı delilin hükme esas alınması mümkün değildi; ancak, söz konusu delilin koruma tedbirlerine karar verilmesine ya da kamu davasının açılmasına esas teşkil etmesinde bir engel bulunmamaktaydı [31] <BR>. Tüm bunların yanı sıra Anayasa, Anayasa m. 38/6 ve CMK m. 217/2 ve 148 ile ceza muhakemesinde yeni bir mutlak temyiz nedenine yer verilmektedir. CMK m. 289/son'a göre, "hükmün hukuka aykırı yöntemlerle elde edilen delile dayanması" mutlak bir temyiz sebebidir [32] <BR>. CMK soruşturma ve kovuşturma evrelerinin her aşamasında delil yasaklarına ilişkin düzenlemelere yer vermektedir. Yukarıda yer verdiğimiz Adli Kolluk Yönetmeliği'nde yer bulan ve hukuka aykırı delile rastlayan adli kolluğun bunu fezlekeye geçirmesi yönündeki yükümlüğün yanı sıra, CMK m. 91/6 uyarınca göz altına alınan kişinin sorgusunda müdafiinin hazır bulunması yönündeki hüküm de buna örnektir.. Bu emredici nitelikteki hükmün istisnası bulunmadığı gibi, müdafi olmadan sorgu yapılması, CMK'ya aykırıdır ve bu şekilde elde edilen deliller de yasak delil kabul edileceklerinden ceza yargılamasında kullanılamayacaklardır. Anglo Sakson Hukukunda zehirli ağacın meyvesi olarak tanımlanan delil yasaklarının dolaylı etkisi [33] <BR>konuyla ilgili Anayasa değişikliğine kadar Türk hukuku bakımından tartışmalı bir konu olarak varlığını sürdürmekteydi. Anılan değişikliğin ardından Anayasa m. 38'in delil yasaklarının uzak (dolaylı) etkisini de içerdiği hususunun öğreti ve Yargıtay tarafından kabul edildiği söylenebilir [34] <BR>. Nitekim CMK m. 217/2'de yer alan düzenleme ile "Yüklenen suç, hukuka uygun bir şekilde elde edilmiş her türlü delille ispat edilebilir." denilerek delillerin doğrudan veya dolaylı elde edilmesi konusunda ayrım yapılmadığı görülmektedir. Yukanda da değindiğimiz gibi, Anayasa ve Ceza Muhakemesi Kanunu'nda yer alan açık hükümlerle ister yasak sorgu metodlan kullanılsın, ister başkaca bir suretle hukuka aykırı delil elde edilsin söz konusu delilin doğrudan ya da dolaylı yoldan elde edilmiş olmasına bakılmaksızın hiçbir yargılamada kullanılamaz [35] <BR>. Yasak delilin delil elde etmekle görevli olan kişiler dışında diğer bir ifade ile özel kişiler tarafından elde edilmesi durumunda, bunun delil yasağı oluşturup oluşturmayacağı da üzerinde durulması gereken bir başka sorun olarak karşımıza çıkmaktadır. Bu hususta Alman hukukunda, öğretide ve uygulamada ceza yargılamasına ilişkin söz konusu yasakların özel kişilere değil, ceza soruşturma ve kovuşturmasında yetkili olan kimseleri kapsadığı kabul edilmektedir [36] <BR>. Türk hukuku bu sorunun yanıtını anayasa değişikliğinin ardından vermiştir. Özel kişilerin hukuka aykırı yollardan delil elde etmeleri halinde, örneğin bilgi işlem görevlisinin bir çalışanın bilgisayarında yer alan bir dokümanı kopyalayıp bunu savcılığa bildirmesi halinde, bu delillerin anılan Anayasa hükmü nedeniyle yargılama makamları tarafından değerlendirmesi imkanı kalmamıştır. Zira yukarı da değindiğimiz gibi Anayasa hükmü sadece delil elde etmekle yükümlü kimseleri değil herkesi bağlamaktadır [37] <BR>. Ancak söz konusu hükümlerin yalnızca soruşturma organları bakımından bağlayıcı olduğunu üçüncü kişiler bakımından ise bağlayıcı kabul edilmeyeceği görüşü de bulunmaktadır. Ancak söz konusu görüş de birtakım ayrıksı hali saklı tutmaktadır. Bunlardan ilki, özel kişiler tarafından kullanılan delil etmenin insan onuruna aykırı bir yöntemle yapılmış olmasıdır. İkinci durum ise, özel hayata bir müdahale edilerek deli elde edilmesidir. Sonuncu ayrıksı durum ise, soruşturma organları tarafından yerine getirilmesi gereken bir görevin hukuka aykırı biçimde özel kişiler tarafından yerine getirilerek delil elde edilmesidir. Kaldı ki yukarıda da değindiğimiz gibi soruşturma organları tarafından yasaklanmış bir yöntemin özel kişilerce kullanılması da delil yasakları kapsamında değerlendirilmelidir [38] <BR>. III. YARGI KARARLARI BAKIMINDAN DELİL YASAKLARI Ceza Muhakemesi Kanunu, AİHM içtihatlarına uygun düzenlemelere yer vermektedir. Bu son derece önemlidir zira bilindiği gibi Anayasa'nın 90'ıncı maddesinde yer alan ve AİHS gibi konusu insan hakları olan sözleşmeleri tabiri caizse yasa üstü kabul eden düzenleme karşısında söz konusu sözleşmelere uygun düzenlemeler yapmak bir zorunluluk halini almıştır.CMK'nun 148'inci maddesinde delil yasakları düzenlenmektedir.AİHM İrlanda -İngiltere kararında belirtilen yasak sorgu yöntemleri bu maddede yer almaktadır. Bunun yanı sıra m. 148 yasaya aykırı yarar vaadini de yasaklanmaktadır. Yukarıda da değindiğimiz gibi CMK m. 148'de yasaklanan yöntemlerle elde edilen ifadeler, şüpheli ya da sanığın rızasıyla verilmiş olsa bile hukuka aykırı delil olarak kabul edilmektedir. AİHM kararlarında müdafiin hazır bulundurulması ve müdafi olmadan alınan ifadenin mahkemede doğrulanmadıkça hükme esas alınmaması da önemli bir güvencedir. Yargı kararlarında delil yasakları konusunda verilen kararlardan birkaç örnekle çalışmamızı bitirmek istiyoruz. İlk olarak Yar. CGK, 13.6.2006 tarih ve 2006/4CD-122 Esas -2006/162 Karar sayılı kararına bakacak olursak söz konusu kararda örgütlü suçlarla ilgili 4422 sayılı yasada telefon dinlemeye ilişkin olarak katalog halinde sayılan suçlardan olmayan bir suçla ilgili tesadüfen elde edildiği ileri sürülen bir delilin kullanılıp kullanılamayacağı, yasadışı elde edilmiş kanıt niteliğinde olduğu sonucuna varması bu tartışılmıştır. Bu kararda genel kurul, telefon dinlemenin çok ağır suçlar bakımından kabul edilen bir yöntem olduğunu dikkate almış ve delilin tesadüfen elde edilmiş olduğu bahanesiyle bu ilkenin göz ardı edilmesine de izin vermemiştir (CMK m 138/2). Yargıtay CGK, 4422 sayılı yasada bu konuda herhangi bir hüküm bulunmamakla birlikte CMK m. 138/2'deki tesadüfen elde edilen delillerle ilgili olarak "Telekomünikasyon yoluyla yapılan iletişimin denetlenmesi sırasında, yapılmakta olan soruşturma veya kovuşturmayla ilgisi olmayan ve ancak, 135'inci maddenin altıncı fıkrasında sayılan suçlardan birinin işlendiği şüphesini uyandırabilecek bir delil elde edilirse; bu delil muhafaza altına alınır ve durum Cumhuriyet savcılığına derhal bildirilir" kuralını da dikkate almak suretiyle katalog suçlar dışında ve söz konusu olayda, görevde yetkiyi kötüye kullanma suçuna ilişkin elde edilen delilin bu suç bakımından kullanılamayacağını belirtmiştir. 2007 yılında verilmiş olan bir diğer kararda Yargıtay Ceza Genel Kurulu tescilli bir firmaya ait bornozların taklitlerini satan bir firmaya ilişkin açılan davada yapılan arama sırasında CMK'nun 97'nci maddesinin 2'nci fıkrasında öngörülen düzenlemeye aykırı biçimdeki bu düzenleme arama sırasında hakim ya da Cumhuriyet savcısı bulunmaksızın aramalarda ihtiyar heyeti azalarından ya da komşulardan iki üyenin bulunması şeklindedir-delil elde edilmesi neticesinde bu delilin hükme esas teşkil edip etmeyeceği yönündedir. Genel Kurul bu kararda aramanın şeklen hukuka aykırı olduğunu kabul etmekle birlikte bu şekle aykırılığın bir hak ihlali biçiminde algılanmaması yani şekli bir koşula uyulmamasının delili hukuka aykırı hale getirmeyeceğini ve mutlak bir delil yasağı olarak kabul edilmemesi gerektiğini dile getirerek, söz konusu aramanın koşulları, almış şekli bakımından hukuka uygun olması nedeniyle yasak delil olarak kabul edilmemesi gerektiğine aksi halin kabulünün ise ağır sonuçlar doğuracağından bahisle aramayı oy çokluğu ile hukuka uygun kabul etmiştir [39]. Ruhsatsız silah bulundurmaya ilişkin 2012 yılında verdiği bir kararda da Genel Kurul benzer bir karar vermiştir.Genel Kurula göre, her şekle aykırılığın ayın zamanda bir hak ihlaline de yol açacağı şeklindeki bir kabul isabetli olmayacaktır. Bu nedenle, "Cumhuriyet savcısı, iki ihtiyar heyeti üyesi veya iki komşu" bulunmadan yapılan bir aramada, CMK'nın 119. maddesine şekli bir aykırılık söz konusu ise de, herhangi bir hakkın ihlal edildiği söylenemez. Usulüne göre alınmış arama kararma istinaden, herhangi bir hak ihlaline neden olunmadan yapılan arama sonunda ele geçen delillerin, sadece arama sırasında bulunması gereken kişilerin orada bulundurulmaması suretiyle şekle aykırı hareket edildiğinden bahisle "hukuka aykırı olarak elde edilmiş delil" sayılmaları ve mahkumiyet hükmüne dayanak alınmaması da kabul edilemez [40]. Yargıtay Ceza Genel Kurulu bir diğer kararında sahte rakı imalatı yaptığı ihbarı üzerine yapılan arama neticesinde sanığa ait sahte rakı imalatında kullanılan araç gereç ve alkol bulunması üzerine verilen mahkumiyet kararını incelemiştir. Olay tarihinde yürürlükte bulunan CMUK 97'nci maddesinde yer alan hüküm aramaya karar verme yetkisinin hakime vermektedir. Ancak, gecikmesinde sakınca bulunan hallerde ise savcıların veya onların yardımcısı sıfatıyla onların emirlerini yerine getirmeye yetkili kolluk memurlarının arama yapabileceği düzenlenmektedir. Sanığa ait olduğu iddia edilen işyerinde yapılan aramada hakim kararı alınmamış olması ve gecikmede sakınca bulunmasının nedenine dosyada yer verilmemesi nedeniyle söz konusu arama neticesinde elde edilen delillerin hukuka aykırı olduğu kabul edilmiştir [41]. 2014 yılında verdiği bir diğer kararda Yargıtay Ceza Genel Kurulu, sanık olan savcının adliyedeki odasında telefon ya da benzer bir iletişim aracı kullanılmaksızın konuşma esnasında söylediği iddia olunan ve kimliği bilinmeyen kişi ya da kişilerce ortam dinlemesi suretiyle kaydedilen, internette yayımlanan, içeriği sanık tarafından kabul edilmeyip, tanıklarca da doğrulanmayan ses kayıtlarının elde edilmesine ilişkin olarak, yetkili mercilerce verilmiş herhangi bir iletişimin denetlenmesi, gizli soruşturmacı görevlendirilmesi veya teknik araçlarla izleme koruma tedbiri kararı bulunmayıp, dolayısıyla bu kayıtların hukuka aykırı yollarla elde edilen delil niteliğinde oldukları sabit olup, mahkumiyet hükmüne esas alınması mümkün değildir diyerek özel kişilerce elde edilen hukuka aykırı delillere ilişkin önemli bir karar vermiştir. Söz konusu kararda ayrıca hukuka aykırı yollarla elde edildikleri hususunda herhangi bir tereddüt bulunmayan ses kaydı ile bu ses kayıtlarının yayınlandığı internet ve gazete haberleri dışında, sanığın üzerine atılı kamu görevlilerine karşı görevlerinden dolayı hakaret suçunu işlediğini gösterir mahiyette, cezalandırılmasını gerektirecek nitelikte somut, yeterli, her türlü şüpheden uzak, kesin ve inandırıcı başka delil de bulunmamasını sanığın beraatini gerektiren bir durum olarak kabul etmiştir [42]. Görüldüğü gibi Yargıtay, öğretideki farklı görüşlere de yer vererek, yasak deliller konusunda ikili bir ayrım yapmaktadır. Şekle ilişkin hukuka aykırılıkları nısbi yasak delil olarak kabul edip bu yöndeki aykırılıklara sahip delilleri hükme esas teşkil edilmesi yönünde bir tavır izlerken; arama kararının hakim tarafından verilmediği bir halde yasa tarafından gecikmesinde sakınca bulunan durumlarda istisnai şekilde de olsa yetkili kılınan kolluk tarafından arama kararı verilmesi halinde kararda gecikmesinde sakınca bulunan halin açıkça dile getirilmemesini ve özel kişilerce elde edilen hukuka aykırı delilleri mutlak hukuka aykırı delil olarak kabul ederek, hükme esas almamaktadır. IV. SONUÇ Ülkemizin son yirmi dört yılda delil yasakları konusunda gösterdiği ilerleme takdir edilmesi gereken bir durum olsa da; Anayasada ve Ceza Muhakemesi Kanunu'nda yer bulan düzenlemeler arasındaki farklar uygulamada ciddi sorunlara yol açmaktadır. Öyle ki söz konusu bu sorunlar nedeniyle Anayasaya aykırı bir biçimde delil yasakları bakımından mutlak ve nısbi gibi ayrımlara gidilmekte ve bu durum delil yasaklarının konuluş amacıyla bağdaşır gözükmemektedir. Daha önce de belirttiğimiz gibi, Anayasada yer bulan düzenlemenin Ceza Muhakemesi Kanunu'nda yer alan düzenlemeye uygun biçimde yeniden düzenlenmesi ile söz konusu sorun giderilebilecektir. Öte yandan uygulayıcıların delil yasaklarına bakış açısı ve söz konusu durumun pratiğe yansıtılması da yukarıda değindiğimiz yasal düzenlemelerin yanı sıra uygulayıcıların eğitilmeleri ile büyük ölçüde gerçekleşmiştir. CMK, delil yasaklarına şüphelinin soruşturma makamlarıyla ilk karşılaştığı andan, muhakemenin sona erdiği zamana kadar her işlemde yer vererek hukukumuz bakımından çok önemli bir adım atmıştır. Unutulmamalıdır ki, çağdaş ceza yargılamasının amacı, koşullar ve durum ne olursa olsun maddi gerçeğe ulaşmak değil; adli gerçeği (hukuka uygun delillerle elde edilen maddi gerçek) elde etmektir [43]. Bu amaca uygun biçimde uygulamanın şekillenmesi ise en büyük dileğimizdir. KAYNAKÇA AKYÜREK, Güçlü; "Ceza Yargılamasında Hukuka Aykırı Delillerin Değerlendirilmesi Sorunu", http://tbbdergisi.barobirlik.org.tr/m2012-101-l198. ÇETİN, Beytullah "Ceza Muhakemesi Hukukunda Yasak Deliller", Konya Barosu Dergisi, Yıl: 40, S: 22, Eylül 2012, s. 54 vd. ÇINAR, Muammer; BAŞ, Halime "Ceza Yargılamasında Hukuka Aykırı Delilleri Ceza Yargılamasında Hukuka Aykırı Delilleri Değerlendirme Yasağı ve Değerlendirme Yasağı ve Usulsüz Ulaşılan Delillerin Akıbeti", Genç Hukukçular Hukuk Okumaları, http://www.muharrembalci.com/hukukdunyasi/makaleler/birikimlerl/73.pdf <BR> GÖDEKLİ, Mehmet; "Türk Ceza Muhakemesinde Maddi Gerçeğe Ulaşmanın Ön Koşulu Olarak Hukuka Aykırı Delillerin Değerlendirilmesi Yasağı", Ankara Üni. Hukuk Fak. Dergisi, 65 (4) 2016, s. 1815-1924. KOCA, Mahmut; "Ceza Muhakemesinde Hukuka aykırı Delilleri Değerlendirme Yasağı", Erzincan Üniversitesi Hukuk Fakültesi Dergisi, C.IV, S. 1-2, 2000. ÖZBEK, Veli Özer; KANBUR, Mehmet Nihat; DOĞAN, Koray; BACAKSIZ, Pınar; TEPE, İlker; "Ceza Muhakemesi Hukuku", Seçkin Yayınlan, 7. Baskı, Ankara, Ekim 2015. ÖZTÜRK, Bahri (Editör); "Nazari ve Uygulamalı Ceza Muhakemesi Hukuku Ders Kitabı", Güncellenmiş 9. Baskı, Ankara, Ekim 2015. ÖZTÜRK, Bahri; "Ceza Muhakemesi Hukukunda Koğuşturma Mecburiyet (Hazırlık Soruşturması), DEÜ Hukuk Fakültesi Döner Sermaye İşletmesi, No: 17, Ankara, 1991. ÖZTÜRK, Bahri; "Grundlagen der Beweisverbote im türkischen und deutschen Strajverfahrensrechf\ Zeitschriftfurdiegesamte Strafrechtwissenschaft, Berlin. New York 1992. ROXIN, Claus; "İspat Hukukunun Esasları", (Çev. Yener Ünver), İstanbul Ticaret Üniversitesi Sosyal Bilimler Dergisi, Yıl:4, Sayı:8, Güz 2005/2. SOYASLAN, Doğan "Ceza Muhakemesi Hukuku Güncelleştirilmiş 3. Baskı, Ankara, 2007. ŞAHİN, Cumhur; GÖKTÜRK, Neslihan; <(Ceza Muhakemesi Hukuku II", 2. Baskı, Seçkin Yayınları, Ankara, Ocak 2013. ŞEN, Ersan; "Türk Ceza Yargılaması Hukuku'nda Hukuka Aykırı Deliller Sorunu", Beta, İstanbul, 1998, s.ll. YAVUZ, Mehmet; "Ceza Muhakemesinde İspat Sorunu", Türkiye Adalet Akademisi Dergisi, Yıl:3, S. 9, s. 151 vd. YENİSEY, Feridun; "Ceza Muhakemesi Hukukunda (Hukuka Uygun Bir Şekilde Elde Edilmiş) Delil", Ceza Hukuku Dergisi, Cilt: 2, Sayı: 4, Ağustos 2007, Sayfa: 5-60 YENİSEY, Feridun; NUHOĞLU, Ayşe; "Ceza Muhakemesi Hukuku", Güncellenmiş 3. Baskı, Seçkin Yayınları, Ankara, Ekim 2015. YILDIZ, Ali Kemal," Ceza Muhakemesinde İspat ve Delillerin Değerlendirilmesi" Yayımlanmamış Doktora Tezi, İstanbul Üniversitesi Sosyal Bilimler Enstitüsü, İstanbul, 2002 (Ceza Muhakemesinde İspat). [1] <BR>http://tdk.gov.tr/index.php?option=com_bts&view=bts&kategori1=veritbn&kelimesec=87113, Son erişim tarihi 16.11.2015. [2] <BR>Özbek, Veli Özer; Kanbur, Mehmet Nihat; Doğan, Koray; Bacaksız, Pınar; Tepe, İlker; "Ceza Muhakemesi Hukuku", Seçkin Yayınları, 7. Baskı, Ankara, Ekim 2015, s.672, 673., Koca, Mahmut; "Ceza Muhakemesinde Hukuka Aykırı DelilleriDeğerlendirme Yasağı", Erzincan Üniversitesi Hukuk Fakültesi Dergisi, C.IV, S.1-2, 2000, s. 105. [3] <BR>Yenisey, Feridun; Nuhoğlu, Ayşe; "Ceza Muhakemesi Hukuku", Güncellenmiş 3. Baskı, Seçkin Yayınları, Ankara, Ekim 2015, s.61, Öztürk, Bahri (Editör); "Nazari ve Uygulamalı Ceza Muhakemesi Hukuku Ders Kitabı", Güncellenmiş 9. Baskı, Ankara, Ekim 2015, s.398, Yıldız, Ali Kemal;" Ceza Muhakemesinde İspat ve Delillerin Değerlendirilmesi' Yayımlanmamış Doktora Tezi, İstanbul Üniversitesi Sosyal Bilimler Enstitüsü, İstanbul, 2002, s.166 vd. [4] <BR>Soyaslan, Doğan "Ceza Muhakemesi Hukuku", Güncelleştirilmiş 3. Baskı, Ankara, 2007, s.400., Koca, a.e., 107. [5] <BR>Öztürk; Nazari ve .., s. 398., Şahin, Cumhur; Göktürk, Neslihan; "Ceza Muhakemesi Hukuku II", 2. Baskı, Seçkin Yayınları, Ankara, Ocak 2013, s.74. [6] <BR>Öztürk, Bahri; "Grundlagen der Beweisverbote im türkischenunddeutschen Strafverfahrensrecht", ZeitschriftfürdiegesamteStrafrechtwissenschaft, Berlin. New York 1992, S. 667 vd., Öztürk, Bahri; "Ceza Muhakemesi Hukukunda Koğuşturma Mecburiyete (Hazırlık Soruşturması), DEÜ Hukuk Fakültesi Döner Sermaye İşletmesi, No:17, Ankara, 1991, s.54., Koca;, s. 107., Öztürk; Nazari ve .., s. 398. [7] <BR>Akyürek, Güçlü; "Ceza Yargılamasında Hukuka Aykırı Delillerin Değerlendirilmesi Sorunu", http://tbbdergisi.barobirlik.org.tr/m2012-101-1198 <BR>, Son erişim tarihi 16.11.2015. [8] <BR>Öztürk; Nazari ve ..., s. 398. [9] <BR>Öztürk, a.e., s. 399, Koca; a.e., s. 107, Ayrıca delil yasaklarının sınıflandırılması hususunda karşı görüş için bkz. Şen, Ersan;"Türk Ceza Yargılaması Hukuku'nda Hukuka Aykırı Deliller Sorunu", Beta, İstanbul, 1998, s.11. [10] <BR>Öztürk; Nazari ve ..., s. 401, Koca; a.e., s.107, 108. [11] <BR>Koca, a.e., s.107, 108. [12] <BR>Öztürk; Nazari ve ..., s.401 [13] <BR>Özbek ve diğerleri; a.e., s. 749, 750. [14] <BR>Öztürk; Nazari ve ..., s. 401. [ <BR>] <BR>Yenisey, Nuhoğlu; a.e., s. 618, Özbek ve diğerleri; a.e., s. 618. [16] <BR>Öztürk; Nazari ve..., s.401, 402. [17] <BR>Yenisey, Nuhoğlu; a.e., s. 619, 620. [18] <BR>Öztürk; Nazari ve ..., s. 402. [19] <BR>Yenisey, Nuhoğlu; a.e., s. 627, Öztürk; Nazari ve..., s.402, Şahin, Cumhur; "Ceza Muhakemesi Hukuku r, Gözden geçirilmiş ve güncellenmiş 6. Bası, Seçkin Yayınları, Ankara, 2015, s.173. [ <BR>] <BR>Unver; Hakeri, a.e., s. 645. [21] <BR>Şahin,; "Ceza Muhakemesi Hukuku I", s.173. [22] <BR>Öztürk; Nazari ve..., s. 402. [23] <BR>Şahin,; "Ceza Muhakemesi Hukuku I", s.173. [24] <BR>Şahin,; "Ceza Muhakemesi Hukuku I", s.174. [ <BR>] <BR>Öztürk; Nazari ve..., s.403. [26] <BR>Yenisey, Nuhoğlu; a.e., s. 551.; Roxin, Claus; "İspat Hukukunun Esasları", (Çev. Yener Ünver), İstanbul Ticaret Üniversitesi Sosyal Bilimler Dergisi, Yıl:4, Sayı:8, Güz 2005/2, s. 274. [27] <BR>Yenisey, Nuhoğlu; a.e., s. 697. [28] <BR>Öztürk; Nazari ve..., s. 404, 405. [29] <BR>Yenisey, Nuhoğlu; a.e., s. 756, Öztürk; Nazari ve..., s. 405. [ <BR>] <BR>Çınar, Muammer; Baş, Halime "Ceza Yargılamasında Hukuka Aykırı Delilleri Ceza Yargılamasında Hukuka Aykırı Delilleri Değerlendirme Yasağı ve Değerlendirme Yasağı ve Usulsüz Ulaşılan Delillerin Akıbetr, Genç Hukukçular Hukuk Okumaları, s.334 vd., http://www.muharrembalci.com/hukukdunyasi/makaleler/birikimlerl/73.pdf [31] <BR>Yıldız, a.e., s. 187 vd., Öztürk; Nazari ve..., s. 404. [32] <BR>Öztürk; Nazari ve..., s. 405. [33] <BR>Yavuz, Mehmet; "Ceza Muhakemesinde İspat Sorunu", Türkiye Adalet Akademisi Dergisi, Yıl:3, S. 9, s. 169. [34] <BR>Yenisey, Feridun; "Ceza Muhakemesi Hukukunda (Hukuka Uygun Bir Şekilde Elde Edilmiş) Delil", Ceza Hukuku Dergisi, Cilt: 2, Sayı: 4, Ağustos 2007, s.52. [ <BR>] <BR>Öztürk; Nazari ve..., s. 422; Çetin, Beytullah "Ceza Muhakemesi Hukukunda Yasak Deliller [36] <BR>Konya Barosu Dergisi, Yıl: 40, S: 22, Eylül 2012, s. 56. [37] <BR>Öztürk; Nazari ve..., s. 406.; Gödekli, Mehmet; "Türk Ceza Muhakemesinde Maddi Gerçeğe Ulaşmanın Ön Koşulu Olarak Hukuka Aykırı Delillerin Değerlendirilmesi Yasağı", Ankara Üni. Hukuk Fak. Dergisi, 65 (4) 2016, s. 1857. [38] <BR>Özbek ve diğerleri; a.e., s. 752, 753. [39] <BR>Yargıtay CGK, E. 2007/7-147, K. 2007/159, T. 26.6.2007 [ <BR>] <BR>Yargıtay CGK, E. 2011/8-278, K. 2012/96, T. 13.3.2012 [41] <BR>Yargıtay CGK, E. 2009/7-160, K. 2009/264, T. 17.11.2009 [42] <BR>Yargıtay CGK, E. 2012/4-1283, K. 2014/430, T.21.10.2014 [43] <BR>Gödekli, a.e., s.1831. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 