5237 SAYILI TCK GENEL HÜKÜMLER CEZA SORUMLULUĞUNU KALDIRAN VE AZALTAN SEBEPLER (24.34.MADDELER) Yazarın Adı : MEHMET REŞAT KOPARAN Kayseri Hakimi Belge Türü : Makale Eserin Konusu : CEZA VE CEZA USUL HUKUKU KAYSERİ,2006 İÇİNDEKİLER GİRİŞ <BR>I-KANUN <BR>HÜKMÜ <BR>VE <BR>AMİRİN <BR>EMRİNİ <BR>İCRA <BR>(md.24) <BR>A-Kanunun <BR>Hükmünün <BR>Yerine <BR>Getirilmesi: <BR>B-Yetkili <BR>Merciin <BR>Emrinin <BR>Yerine <BR>Getirilmesi <BR>II-MEŞRU <BR>SAVUNMA <BR>VE <BR>ZORUNULULUK <BR>HALİ <BR>(md.25) <BR>A.Meşru <BR>Savunma <BR>(md.25(1)) <BR>B.Zorunluluk <BR>Hali <BR>(md.25 <BR>(2)) <BR>III-HAKKIN <BR>KULLANILMASI <BR>VE <BR>İLGİLİNİN <BR>RIZASI <BR>(md.26) <BR>A-Hakkın <BR>Kullanılması: <BR>B-İlgilinin <BR>Rızası: <BR>IV-SINIRIN <BR>AŞILMASI <BR>(md. <BR>27) <BR>A-Hukuka <BR>uygunluk <BR>nedenlerinde <BR>sınırın <BR>taksirle <BR>aşılması <BR>B-Hukuka <BR>uygunluk <BR>nedenlerinde <BR>sınırın <BR>aşılmasının <BR>özel <BR>hali V-CEBİR <BR>VE <BR>ŞİDDET, <BR>KORKUTMA <BR>VE <BR>TEHDİT(md.28) <BR>VI-HAKSIZ <BR>TAHRİK(md.29) <BR>VII-HATA <BR>(md.30) <BR>A-Genel <BR>Olarak: <BR>B-Kastı <BR>ortadan <BR>kaldıran <BR>hata: <BR>C-Kusurluluğu <BR>etkileyen <BR>hata <BR>halleri <BR>VII-YAŞ <BR>KÜÇÜKLÜĞÜ <BR>(md.31) <BR>A-12 <BR>Yaşından <BR>Küçüklerin <BR>Durumu: <BR>B-12-15 <BR>Yaş <BR>Grubu <BR>Küçüklerin <BR>Durumu <BR>C-15-18 <BR>Yaş <BR>grubu <BR>Küçüklerin <BR>Durumu <BR>IX-AKIL <BR>HASTALIĞI <BR>(md.32) <BR>A-Failin <BR>algılama <BR>ve <BR>irade <BR>yeteneğinin <BR>olmaması <BR>(md.32 <BR>(1)) <BR>B-İrade <BR>yeteneği <BR>azalmış <BR>ise <BR>(md.32 <BR>(2)) <BR>X-SAĞIR <BR>VE <BR>DİLSİZLİK <BR>(md.33) <BR>XI-GEÇİCİ <BR>NEDENLER, <BR>ALKOL <BR>VE <BR>UYUŞTRUCU <BR>MADDE <BR>ETKİSİNDE <BR>OLMA(md.34) GİRİŞ Ceza Kanunumuzun <BR>24 ve 34 maddelerinde failin ceza sorumluluğunun ortadan kalktığı ya da azaldığı haller düzenlenmiştir. Ne var ki bu bölümdeki düzenleme konunun doğru biçimde algılanmasını zorlaştırmaktadır. Çünkü yeni Ceza Kanunumuzun sisteminde suç bir haksızlıktır. Buna karşılık her haksızlık suç teşkil etmez. Zira hukuka uygunluk sebebinin varlığı, özünde bir haksızlık olan eylemi suç olmaktan çıkarır. Yine, ceza sorumluluğunu doğuran her eylem bir suçtur. Ancak her suç ceza sorumluğunu doğurmaz. Öyle ki, bir suçun (haksızlığın) işlenmiş olmasına rağmen, failin kusursuz olması onun ceza sorumluluğunu da ortadan kaldırır. Bazı hallerde ise, failden yada fiilden kaynaklanan sebeplerle ceza sorumluluğunda azalma olabilir. Bir nedenin hukuka uygunluk nedeni mi, yoksa kusurluluğu kaldıran bir neden mi,olduğunun tespiti önem taşır . Suç teorisi açısından her iki kavramın anlamı da, sonuçları da farklıdır. Şöyle ki; eylem hukuka uygun ise tüm hukuk dalları için hukuka uygundur. Örneğin meşru müdafaa halinde adam öldürme var ise ölenin yakınları sanıktan tazminatta isteyemezler. Oysa kusurluluğu kaldıran haller var ise, sanığın eylemi suç (haksızlık) vasfını korur sadece ceza hukuku açısından ceza verilemez. Örneğin zaruret halinde kaldığı için bir evin kapısını kırıp içine giren ve bu şekilde kendisini kovalayan yırtıcı hayvanların elinden kurtulan kişi, konut dokunulmazlığını ihlal ve zarar verme suçlarından ceza almaz ancak kırdığı kapının bedelini ödemek zorunda kalır. Hukuka aykırılık, tipe uygun olan eylemin hukuk düzenince yasaklanması anlamına gelir. Diğer bir anlatımla hukuka aykırılık değerlendirmesi sadece ceza hukuku kuralları açıcısından yapılan bir derlendirme değildir. Bir eylemin hukuka aykırı olarak nitelenebilmesi, ceza hukuku dahil tüm hukuk alanları ile çatışmasını gerektirir.[1] <BR>Dolayısıyla, bir eylemin hukukun bir dalı ile çatışıp yasaklandığı durumda diğer bir dalı ile ona cevaz verilmesi söz konusu olamaz. Hukuka uygunluk sebepleri, eylemden önce ya da en geç gerçekleştirilirken vardır, böylelikle eylemin hukuka uygun olarak doğmasını sonuçlayabilir. Tüm bu anlatılanların ışığında, bu bölümdeki düzenlemenin, hukuka uygunluk sebepleri, kusursuzluk sebepleri ve kusurluluğu azaltan sebepler şeklinde tasnif edilip ayrı maddelerde düzenlenmesi daha uygun ve anlaşılabilir olabilirdi.[2] <BR>Biraz sonra görüleceği üzere bazen bir maddenin bir fıkrasında hukuka uygunluk sebebi, diğer bir fıkrasında ise kusursuzluk sebebi düzenlenmiştir. Bu durum, özellikle hukuk eğitimi almayan uygulayıcıların konuyu doğru algılamasında zorluk yaratabilecek niteliktedir. Konunun hukuk eğitim alan veya almayan tüm uygulayıcılar yönünden daha iyi anlaşılabilmesi bakımından birbirine karşılık gelen eski ve yeni yasa maddeleri de bir araya getirilerek aşağıdaki şekilde açıklanmaya çalışılmıştır. I-KANUN HÜKMÜ VE AMİRİN EMRİNİ İCRA (md.24) Bu maddenin birinci fıkrasındaki hal, bir hukuka uygunluk sebebidir. Dolayısıyla hem ceza hukuku hem de özel hukuk anlamında sorumluluğu kaldırmaktadır. 2. ve 4. fıkradaki hal ise, sadece ceza sorumluluğunu ortadan kaldıran kusursuzluk sebebidir. Kanunun hükmü ve amirin emri MADDE 24. -(1) Kanunun hükmünü yerine getiren kimseye ceza verilmez. (2) Yetkili bir merciden verilip, yerine getirilmesi görev gereği zorunlu olan bir emri uygulayan sorumlu olmaz. (3) Konusu suç teşkil eden emir hiçbir surette yerine getirilemez. Aksi takdirde yerine getiren ile emri veren sorumlu olur. (4) Emrin, hukuka uygunluğunun denetlenmesinin kanun tarafından engellendiği hallerde, yerine getirilmesinden emri veren sorumlu olur. (TCK Madde 49\1-son -Kanunun bir hükmünü veya salahiyettar bir merciden verilip infazı vazifeten zaruri olan bir emri icra suretiyle, … işlenilen fiillerden dolayı faile ceza verilemez. Bir numaralı bentte gösterilen halde merciinden sadır olan emir hilafı kanun olduğu takdirde neticesinden hasıl olan cürme müterettip ceza emri veren amire hükmolunur. ) A-Kanunun Hükmünün Yerine Getirilmesi: Kanun hükmünü yerine getiren kişiye ceza verilmez. Kanun emrini ifa halinde, bir kanun yada tüzük, yönetmelik gibi maddi hukuk kuralı hükmünü uygulayan kişinin eylemi tipe uygun olsa da hukuka uygun olacaktır. Kanun hükmü, bazen sadece kamu görevlilerine değil, herkese belirli bir şekilde hareket etme yükümlülüğü yükleyebilir. Böyle bir yükümlülüğün varlığı durumunda ilgilisi hukuka uygunluk sebebinden faydalanabilecektir.[3] <BR> 24. Maddenin 1. Fıkrasında kanun hükmünün yerine getirilmesi 765 sayılı ceza kanununu <BR>49.md. nin 1. bendinde olduğu şeklinde formüle edilmiştir . Kanun hükmünün yerine getirilmesi sözünün geçtiği hallerde aslında bir görevin ve bu göreve bağlı bir yetkinin kullanılması söz konusu olmaktadır. Bu göreve bağlı bir yükümlülüğün veya göreve dayalı bir yetkinin kullanılması söz konusu olmaktadır. Kanun hükmünü icra halinde ve bu bir hukuka uygunluk nedeni olarak karşımıza gelmektedir. Dolayısıyla failin ceza sorumluluğunu da ortadan kaldırmaktadır. Örnek; bir kolluk görevlisinin arama kararını veya emrini yerine getirmesi, bir icra memurunun haciz için konuta girmesi gibi. B-Yetkili Merciin Emrinin Yerine Getirilmesi Emir, amirin, hiyerarşik bakımdan altında olan memura, belli bir şeyi yapması, ya da yapmaması için yönelttiği bir irade tezahürüdür . 24. Maddenin 2-3 ve 4. fıkralarında düzenlenen neden bir hukuka uygunluk nedeni değildir. Bu bir kusurluluğu ortadan kaldıran nedendir. Yetkili merciin emrinin yerine getirilmesi halinde, eğer verilen emir hukuka uygunsa bu emre muhatap olan kişi açısında burada göreve dayalı bir yükümlülüğün yerine getirilmesi söz konusudur, bu bir hukuka uygunluk nedenidir. Buna karşılık mevzuatımızda emrin hukuka aykırı olmasına rağmen yerine getirilebilmesini sağlamaya yönelik düzenlemelere yer verilmiştir. ETCK'nun 49/1.maddesindeki düzenleme hatalı olup konusu suç teşkil eden emrin yerine getirilmesine cevaz verildiği şeklide anlaşılmaya elverişlidir. Buna karşılık 1982 Anayasasının 137/2 maddesiyle konusu suç teşkil emrin yerine getirilmesini kesin bir ifade ile yasaklamış, yerine getirenin cezai sorumluluktan kurtulamayacağını öngörmüştür. 1-Konusu Suç Teşkil Eden Emrin Yerine Getirilmesi Sorunu. Konusu suç teşkil eden emir hiçbir suretle yerine getirilmeyecektir. Aksi takdirde yerine getiren ile emri veren sorumlu olur. Bu gibi durumlarda aslında emir hukuka aykırıdır, ama bu emre muhatap olan kişi ,belli şartların yerine getirilmiş olması halinde, bu emri yerine getirmek mecburiyetindedir. Burada aslında kullanılması gereken kavram hukuka aykırı ve fakat bağlayıcı emrin yerine getirilmesidir Örneğin PVSK <BR>' <BR>nın <BR>13. ve 16.maddesi DMK'un <BR>13. Maddesi kanunsuz emir olarak daAY'nın <BR>137.maddesinde düzenlenmiş olan budur . Emri alan, bunun Anayasa, yasa veya tüzüklere aykırı olduğunu görürse, yerine getirmez, bu aykırılığı emri verene bildirir. Amir emrinde ısrar eder ve bunu yazılı olarak yinelerse emir yerine getirilir. Yerine getirenin sorumluluğu yoktur. Ancak konusu suç teşkil ederse yerine getiren de sorumluluktan kurtulamaz. Devlet memurları kanununda hukuka aykırı emrin tekrarının yazılı olması yönünde bir düzenlemeye yer verilmiştir. Buna karşılık PVSK' 16. maddesinde ise emrin yazılı olması gerekmez emir sözlü olarak da tekrarlanabilir 2-Emrin, Hukuka Uygunluğunun Denetlenmesinin Kanun Tarafından Engellenmesi ve Emri Verenin Sorumluluğu Emrin hukuka uygunluğunun denetlenmesinin kanun tarafından engellendiği hallerde yerine getirilmesinden emri veren sorumlu olur . Bu hüküm Askeri hiyerarşideki emirler açısından söz konusudur. TSK İç Hizmet Kanununun 14.md. ne göre[4]; emir bizatihi suç teşkil etse ve bu emre muhatap olan kişide bu emrin konusunun suç oluşturduğunu bilse bile bu emri yerine getirecektir. Meğerki emri verenin suç işlemek kastı ile hareket etmiş olduğunu bilsin, yani burada kişinin emri yerine getirmemesi için sadece emir konusunun suç oluşturduğunu bilmesi yetmiyor aynı zamanda bu emri veren üstünde bu emri vermekle suç işleme kastını güttüğünü böyle bir kasta sahip olduğunu da bilmesi lazımdır. Ancak bu durumda bu emrin yerine getirilmesi ceza hukuku bakımından sorumluluğu gerektirmeyecektir. II-MEŞRU SAVUNMA VE ZORUNULULUK HALİ (md.25) A.Meşru Savunma (md.25(1) ) İnsan doğasının sonucudur ki, kendisine yönelik bir saldırıyı def etmek amacıyla kuvvet kullanabilir. Hukuken korunan değerlerin saldırıya karşı savunulması kuvvet kullanmayı da mümkün hale getirmektedir. YTCK. MADDE 25. -(1) Gerek kendisine ve gerek başkasına ait bir hakka yönelmiş, gerçekleşen, gerçekleşmesi veya tekrarı muhakkak olan haksız bir saldırıyı o anda hal ve koşullara göre saldırı ile orantılı biçimde defetmek zorunluluğu ile işlenen fiillerden dolayı faile ceza verilmez. (2) Gerek kendisine gerek başkasına ait bir hakka yönelik olup, bilerek neden olmadığı ve başka suretle korunmak olanağı bulunmayan ağır ve muhakkak bir tehlikeden kurtulmak veya başkasını kurtarmak zorunluluğu ile ve tehlikenin ağırlığı ile konu ve kullanılan vasıta arasında orantı bulunmak koşulu ile işlenen fiillerden dolayı faile ceza verilmez. ETCK Madde 49\2-Gerek kendisinin gerek başkasının nefsine veya ırzına vuku bulan haksız bir taarruzu filihal defi zaruretinin bais olduğu mecburiyetle, 3 -Gerek nefsini ve gerek başkasını vukuuna bilerek mahal vermediği ve başka türlü tahaffuz imkanıda olmadığı ağır ve muhakkak bir tehlikeden muhafaza etmek zaruretinin bais olduğu mecburiyetle, işlenilen fiillerden dolayı faile ceza verilemez . Md.25/1 de eskiden farklı olarak "bir hakka yönelmiş haksız saldırı" ya yönelik savunma halinden bahsedilmiştir. Önceki düzenlemede meşru savunmadan bahsedebilmek için söz konusu saldırının cana veya ırza yönelik olması gerektiği aranmaktaydı. Yeni düzenlemede saldırının bir hakka yönelmiş olması yeterli sayılmıştır. Gerekçede bunun sebebi;"… kişileri suç işlemekte caydıracak en etkin araçlardan birisi, suçu işlediklerinde karşılık görebilecekleri endişesi olduğundan, meşru savunma hakkının böylece genişletilmesi, kriminolojik yönden caydırıcı etki de yapabilecektir." şeklinde açıklanmıştır. Bu gerekçenin yerindeliği tartışmaya açıktır. Özellikle kişileri adeta kendiliğinden hak almaya teşvik edip, bireylere cezalandırma yetkisi verircesine kaleme alındığı belirtilerek eleştirilmektedir[5]. Gerçektende kişileri suç işlemekten caydıracak olan güç kamu otoritesidir. Buna karşılık meşru savunmanın amacı hukuken korunan değerleri savunma hakkını ilgilisine vermektir. Yeni düzenlemede korunan haklar bakımından meşru savunmanın sınırlarının genişletilmiş olması olumludur. Böylece, konut dokunulmazlığı, mülkiyet, zilyetlik, eğitim hakkı, velayet hakkı dahi meşru savunmaya konu olabilecektir[6].Halbuki eski düzenlemede bu hakların korunması hali sadece tahrik indirimini sonuçlayabilirdi. Yeni düzenlemede; "gerçekleşen haksız saldırı" ile "gerçekleşmesi muhakkak saldırı" ve " tekrarı muhakkak haksız saldırı" "haksız saldırı" kapsamında değerlendirilmiştir. Meşru savunmanın en temel koşulu ise "savunma ile saldırının oranlı olması" yani "savunmanın saldırıyı def edecek ölçüde olmasıdır". 25. maddenin birinci fıkrasındaki durum oluştuğunda faile ceza verilemez. Yani böyle bir durum söz konusu olduğunda failin fiili için bir hukuka uygunluk sebebi vardır. 1-Meşru Savunmanın Şartları a-Saldırıya İlişkin Şartlar -Saldırı olmalı, -Saldırı elan mevcut olmalı. -Kişilerin korunabilen bir hakkına yönelik olmalı. -Meşru savunma ile giderilebilecek bir tarzda olmalı [7] <BR>Mesela; bir insana sövülürken meşru savunmada bulunamazsınız. Ama bir kişinin şerefi meşru savunmaya layık değer olmadığı için değil sövme fiili karşısında bir adamın ağzına lafı tıkayamayacağınız için meşru savunma hükümlerini uygulayamazsınız b-Savunmaya İlişkin Şartlar -Savunmada zorunluluk olmalı. Kanunda bu konuda zorunluluk yoktur. Kanun kaçma imkanı varken niye kaçmadın da karşı koydun denemez. -Savunma saldırına karşı olmalı. -Savunma saldırı ile orantılı [8] <BR>olmalı. Buradaki ölçüt: Yapılacak olan savunma saldırıyı defedecek bir savunma olmalıdır ve defedecek nitelikte yapılmalıdır[9]. Örnek; bir kişi elinden çantası alıp kaçıyorsa o kişiyi etkisiz hale getirmek için yumruk atması veya yere düşürmesi orantılı olacaktır. 27. madenin ikinci fıkrasında ise bir kusurluluğu kaldıran sebep düzenlenmiştir. Eğer meşru savunmada sınırın aşılması mazur görülebilecek bir heyecan, korku veya telaştan ileri gelmiş ise faile ceza verilmez . Görüldüğü gibi bu durumda failin eylemi hukuka uygun kabul edilmemekte ancak failin içinde bulunduğu durum kusurluluğunu ortadan kaldıran bir hal olarak değerlendirilmekte ve faile ceza verilmemektedir. B.Zorunluluk Hali (md.25 (2) ) Zorunluluk hali, bir hukuka uygunluk nedeni değildir. Çünkü bu durumda failin eylemi hukuka aykırılık vasfını korumaktadır. Ancak bu durumda failin kusurlu olmadığının kabulü söz konusudur. Zorunluluk hali, failin bilerek meydana getirmediği bir tehlikeden kendisin veya bir başkasını kurtarmak için, tehlikeyi uzaklaştırmaya yetecek ölçüde bir eylemi gerçekleştirmesidir. Karşılaşılan tehlike sebebiyle üçüncü kişiye zarar verilmesi söz konusudur. Karşılaşılan tehlikenin insan veya hayvan hareketlerinden ya da doğa olaylarından kaynaklanmış olması hali sonucu değiştirmez, mevcut tehlike yanında gerçekleşmesi kuvvetle muhtemel tehlikenin varlığı da yeterlidir. [10] <BR> Zorunluluk hali sadece fail için bir cezasızlık sebebi olduğundan yardım eden veya azmettiren bakımından ceza sorumluluğu tamdır. Hukuka uygunluk sebebinin varlığı fail bakımından beraat karı verilmesi sonucunu doğurur, buna karşılık kusursuzluk sebebi olan zorunluluk halinde ise ceza verilmesine yer olmadığı kararı [11] <BR>verilmek gerekir..(CMK' <BR>un 223 (3)-b ) 1-Zorunluluk halinin şartları a-Kişinin kendisinin veya başkasının sahip olduğu BİR HAKKA yönelik olarak kendisinin sebep olmadığı bir tehlike bulunmalı [12], b-Bu tehlikeden başka türlü korunmak olanağı bulunmamalı, c-Bu tehlike ağır ve muhakkak olmalı, d-Tehlikenin ağırlığı ile zorunluluk haline konu yapılan durum ile kullanılan vasıta oranlı olmalıdır. Örneğin; soğuktan donmak üzere olan bir kişi kapısı kilitli bir dağ kulübesinin kapısını kırıp içeriye girdiğinde ve içeride bulunan yiyecekleri yiyip odunları yakarak ısındığında failin eylemi hukuka aykırıdır, ancak onun içinde bulunduğu zorunluluk hali yaptığı eylemler açısından onu kusurlu olmadığının kabulünü gerektirir ve bu nedenle faile; konut dokunulmazlığını ihlal, ızrar, hırsızlık gibi suçlardan dolayı ceza verilemez[13]. Ama, fail içeriye girdikten sonra içeride bulunan bir kol saatini almış ise suç oluşur. Zorunluluk hali, genel hükümlerde sadece ceza sorumluluğunu bir bütün olarak ortadan kaldıran neden şeklinde düzenlenmiştir. Özel hükümler bakımdan ise, zorunluluk hali yeni ceza kanunu sisteminde bazı hallerde kusurluluğu azaltan neden bazı hallerde ise kusurluluğu ortadan kaldıran bir neden olarak düzenlenmiştir Bu kanunun çeşitli suç tanımları ile bağlantılı olarak da ayrıca zorunluluk hali hükümlerine yer verilmiştir ve o hükümlerde zorunluluk hali ceza sorumluluğunu büsbütün ortadan kaldıran bir neden olarak değil yerine göre ceza sorumluluğunu azaltan bir nedendir. Organ ve dokularını içinde bulunduğu sosyal ve ekonomik koşulların dayatması ile satmak zorunda kalan kişi bakımından ceza indirimi veya ceza vermekten tamamen vazgeçme yetkisi hakime verilmiştir.(TCK.92.md.) Hırsızlık suçunun ağır ve acil biri ihtiyacı karşılamak için işlenmesi (TCK.147.md) durumunda da hakime benzer bir takdir yetkisi tanınmıştır. Aynı şekilde savaş zamanında düşman devlet toprağında bulunup ta bu devletin ordusunda görev almak zorunda kalan vatandaş hakkında ise ceza verilemeyeceği (TCK.303 (4))öngörülmüştür. III-HAKKIN KULLANILMASI VE İLGİLİNİN RIZASI (md.26) Hakkın kullanılması ve ilgilinin rızası MADDE 26. -(1) Hakkını kullanan kimseye ceza verilmez. (2) Kişinin üzerinde mutlak surette tasarruf edebileceği bir hakkına ilişkin olmak üzere, açıkladığı rızası çerçevesinde işlenen fiilden dolayı kimseye ceza verilmez. (YENİ) A-Hakkın Kullanılması: Madenin 1.fıkrasında hakkın kullanılması hukuka uygunluk sebebi olarak düzenlenmiştir. Bir hak, kanun tüzük, yönetmelik genelge gibi nizamlara dayanabilir ve hukuken tanınmış düzenlenmiş olmak kaydıyla, bir mesleğin icrasından doğabilir. Hakkın dayanağının özel hukuk, kamu hukuku, idari işlem yargısal bir karar olması sonucu değiştirmez. Ancak ,hakkın kaynağında belirtilen sınırlar içinde kullanılması şarttır. Burada hakkın doğrudan kullanılabilir olması gerekir. Eğer hak, bir mercie başvurularak kullanılabilecekse, hakkın icrasından söz edilemez . Zilyetliğin korunması (MK'un 981.md),basının haber verme hakkı , iddia ve savunma dokunulmazlığı (TCK'un 128.md), tıbbi müdahaleler,spor hareketleri fiiller hakkın icrası kapsamındadır. B-İlgilinin Rızası: Maddenin 2.fıkrasında ilgilinin rızası hukuka uygunluk sebebi olarak düzenlenmiştir. Rıza, hak sahibinin sahibi olduğu hukuki değerden vazgeçmesi olup, o değeri ceza normunun korumasından çıkarmaktadır. Rızanın bir hukuka uygunluk sebebi sayılıp sayılmayacağı çok eskiden beri tartışmalıdır. Rızanın hukuka uygunluk sebebi olabilmesi için, kişinin üzerinde mutlak surette tasarrufta bulunabileceği bir hakka ilişkinolması gerekir. Eğer mağdur gerçek kişi olmayıp kamu ise rızanın varlığı suçun oluşmasını etkilemez. Aynı şekilde ilgilinin bu hakla ilgili rıza açıklamaya da ehil olması gerekir. Rızayı korunan hukuki sahibi veya vekili açıklayabilir. Her halükarda rıza beyanında bulunan kişinin akıl ve ruh olarak sağlıklı olması, rızanın konusu ile ilgili doğru bilgilendirilmiş (iradesi fesada uğratılmamış) olması şarttır. Doğaldır ki rıza, suçun oluşumu açısından fiilin işlenmesinden önce yada en geç işlendiği sırada açıklandığında hukuki sonuç doğurur. Rıza açık olabileceği gibi örtülü de olabilir. Önek; Malvarlığına yönelik fiiller, özel hayata ve konut dokunulmazlığına yönelik filer, takibi şikayeti gerektiren suçlar gibi. IV-SINIRIN AŞILMASI (md. 27) A-Hukuka uygunluk nedenlerinde sınırın taksirle aşılması 27/(1). Maddede ceza sorumluluğunu ortadan kaldıran nedenlerin hepsini kapsamına alacak surette sınırın kast olmaksızın aşılması hali düzenlenmiştir. Meşru Savunma Koşulları Bir Heyecan, Korku Ve Telaştan Dolayı aşıldığında, 5237 Sayılı TCK'nın <BR>27/2. Maddesi Uyarınca Sanığa Ceza Verilmemesi Gerekir[14]. MADDE 27. -(1) Ceza sorumluluğunu kaldıran nedenlerde sınırın kast olmaksızın aşılması halinde, fiil taksirle işlendiğinde de cezalandırılıyorsa, taksirli suç için kanunda yazılı cezanın altıda birinden üçte birine kadarı indirilerek hükmolunur. (2) Meşru savunmada sınırın aşılması mazur görülebilecek bir heyecan, korku veya telaştan ileri gelmiş ise faile ceza verilmez. (YENİ) (ETCK Madde 50 -49 uncu maddede yazılı fillerden birini icra ederken kanunun veya salahiyettar makamın veya zaruretin tayin ettiği hududu tecavüz edenler cürüm Ağırlaştırılmış müebbet ağır hapis cezasını müstelzim ise sekiz seneden aşağı olmamak üzere hapis ve müebbed ağır hapis cezasını müstelzim olduğu takdirde altı seneden on beş seneye kadar hapis cezasile cezalandırılır. Sair hallerde asıl suça müretteb ceza altıda birinden eksik ve yarısından ziyade olmamak üzere indirilir ve ağır hapis hapse tahvil olunur ve amme hizmetlerinden müebbed memnuiyet cezası yerine muvakkat memnuiyet cezası verilir. ) Fail sınırı kasten aşar ise ceza sorumluluğunu ortadan kaldıran nedenlerden yararlanamayacaktır. Örneğin evine saldırı amaçlı gelen hasmını gören fail onun bu gelişinin kendisini cezadan kurtaracağını düşünerek kasten öldürür ise ceza sorumluluğu azalmaz, kasten öldürmeden dolayı sorumlu olur. Sınırın kasten aşılması durumunda bağımsız suç olarak düzenlendiği haller vardır. Örn.256.maddede kamu görevinin yerine getirilmesinde sınırın aşılması gibi. Eğer fail sınırı kasten değil taksirle aşmış ise 27(1) maddesine göre sınır aşılarak işlenen eylem taksirle işlendiğinde de cezalandırılabilen bir eylem ise taksirden dolayı sorumlu olur ancak taksirli suça göre daha az bir ceza ile cezalandırılır . Doğaldır ki, eylem taksir ile işlemez nitelikte ise ceza sorumluluğu olmayacaktır. Ancak özel hukuk sorumluluğu söz konusu olabilecektir. B-Hukuka uygunluk nedenlerinde sınırın aşılmasının özel hali 27. maddenin ikinci fıkrasında ise meşru savunma sınırının aşılmasının özel hali düzenlenmiştir Sınırın bu fıkrada belirtildiği şekilde(mazur görülebilecek bir heyecan, korku veya telaştan) aşılması sadece meşru savunma halinde söz konusu olabilir. Bu durum sınırın mücbir sebeple aşılması halidir. Dikkat edilecek olursa, meşru savunma bir hukuka uygunluk sebebi iken, bu sınırın korku, panik, heyecan ve telaştan dolayı aşılması hali ceza sorumluluğunu ortadan kaldıran bir sebeptir [15]. Sınırın mücbir sebeple aşılması durumunda failin somut olayda içinde bulunduğu ruh halinin adil bir tarzda göz önüne alınması gerekir. Zorunluluk hali kusurluluğu etkileyen bir nedendir. Duruma göre (zorunluluk halinde sınırın korku panik ve telaştan aşılması halin dede) hakim faile ceza vermemek veya cezasında indirim yapmak konusunda takdir yetkisine sahip olmalıydı . Ancak tasarı komisyonda değiştirilmiştir. Bu nedenle ancak bazı hallerde zorunluluk hali ayrıca düzenlenerek hakime takdir yetkisi tanınma yoluna gidilmiştir. V-CEBİR VE ŞİDDET, KORKUTMA VE TEHDİT(md.28) MADDE 28. -(1) Karşı koyamayacağı veya kurtulamayacağı cebir ve şiddet veya muhakkak ve ağır bir korkutma veya tehdit sonucu suç işleyen kimseye ceza verilmez. Bu gibi hallerde cebir ve şiddet, korkutma ve tehdidi kullanan kişi suçun faili sayılır. (YENİ) Eski ceza yasamızda karşılığı bulunmayan bu düzenleme ile "cebir şiddet, muhakkak ve ağır kokutma veya tehdit etkisinde suç işlenmesi halinde sorumluluğun cebir, şiddet veya korkutma ve tehdidi kullanana ait olacağı öngörülmüştür. Failin irade yeteneğini ortadan kaldıran cebir, şiddet, ağır korkutma veya tehdit, kusurluluğu ortadan kaldıran haldir. Cebir, şiddet, korkutma veya tehdit altında bir suç işleyen bir kişinin sorumlu tutulmaması konusundaki eğilim Roma Hukukuna kadar dayanır. Burada cebir ve şiddetten anlaşılması gereken husus, maddi (fiziki) cebirdir. Doğrudan doğruya başkasının vücudu üzerinde zorlamada bulunularak bir suç fiili işlendiğinde cebir ve şiddet hali söz konusudur. Cebir sonucunda suçu maddi olarak işleyen kişinin iradesi yoktur. Cebir halinde kişi isteği ile hareket etmeyip, hareket ettirilmektedir . Karşı koyamayacağı veya kurtulamayacağı cebir ile, bir kişiye suç işletilmesi halinde suç işletilen kişiye ceza verilmez . . Korkutma (ikrah), halen var olan ağır ve muhakkak zarardan kendisini veya başkasını korumak amacıyla bir kimsenin bir suçu işlemesidir . Hırsızlığa zorlanmak için sürekli olarak dövülen kişini hırsızlık yapmasında korkutma söz konusudur. Tehdit ise, gerçekleşmesi failin isteğinin yerine getirilmesi şartına bağlı kılınan bir kötülüğün mağdura bildirilmesidir. Bu durumda, kişiye, kendisine veya yakınlarına yönelik zarar tehdidi dolayısıyla bir suç işlemesi için zorlamada bulunulmaktadır. Örneğin, oğlunun öldürülmemesi karşılığında bir yerden hırsızlık yapan baba tehdit altında suç işlemiştir. Çünkü suçu işlemediği takdirde oğlunun öldürüleceği kendisine bildirilmiştir. Bu şekilde failin (örnekte babanın) eylem (örnekte hırsızlık) üzerindeki iradesi sakatlanmıştır. Tehdit ve korkutmanın failin ceza sorumluluğunu kaldırabilmesi için bu tehdit ve korkutmanın muhakkak olması gerekir. Soyut tehdit ve korkutmaların, basit nitelikli tehditlerin suç işlemeye yöneltmesi söz konusu olmayacağından failin sorumluluğu kalkmaz. Yine tehdidin içeriği ve ağırlığı ile yaptırılan eylemin de karşılaştırılması gerekir. Basit bir tehdit ile büyük bir suç işleyen hem de bu suçtan kendisine de yarar sağlayan kişinin tehdit altında suç işlediğinden söz edilemeyecektir. Tehdit ve korkutmanın muhakkak olması gerektiği konusunda, bu muhakkaklığın neyi kapsadığı yasada yer almamıştır. İtalyan Ceza Kanununda yer alan ıztırar haline ilişkin şartlar burada da geçerli olmalıdır. Bu şartlar şunlardır; a) Gelecekte gerçekleşecek bir kötülük bildirilmelidir ve tehdit haksız olmalıdır, b) Tehdit, kişiye gerçekleştirilebilir ağır ve muhakkak bir zarar içermelidir.Tehdit, az veya çok ağır olabilir. Ancak, bir eşyaya yönelik tehdit cezasızlık sonucuna yetmez. Pek hafif bir zarardan korunmak amacıyla ağır bir suç işlemeyi kabul eden kişi tehdit altında suç işlemiş sayılamaz. c) Tehdit edilen kişi bu duruma kendi haksız hareketi ile sebep olmamalıdır. d) Tehdit edilen, tehditle istenen hususu gerçekleştirmekten başka türlü kaçınamamalıdır. Bunun için hukuk düzeni tarafından öngörülen koruma araçlarına başvurarak (şikayet, ihbar vs.) tehlikeden kurtulmaya, kaçmaya, karşı koymaya elverişli makul ve kuvvetli bir ihtimal bulunmamalıdır. Bu durum değerlendirilirken tehdit edenin ve tehdit edilenin kişilikleri, yaşı, cinsiyeti, içinde bulunulan halin özellikleri, kullanılan araçlar gibi hususlar birlikte değerlendirilmelidir. e) İşlenen fiil ile maruz kalınan tehdit arasında makul bir oran bulunmalıdır. [16] <BR> VI-HAKSIZ TAHRİK(md.29) MADDE 29. -(1) Haksız bir fiilin meydana getirdiği hiddet veya şiddetli elemin etkisi altında suç işleyen kimseye, ağırlaştırılmış müebbet hapis cezası yerine onsekiz yıldan yirmidört yıla ve müebbet hapis cezası yerine oniki yıldan onsekiz yıla kadar hapis cezası verilir. Diğer hallerde verilecek cezanın dörtte birinden dörtte üçüne kadarı indirilir. ETCK Madde 51 -(Değişik: 9/7/1953 -6123/1 md.) Bir kimse haksız bir tahrikin husule getirdiği gazap veya şedit bir elemin tesiri altında bir suç işler ve bu suç ölüm(Ağırlaştırılmış müebbet ağır hapis) cezasını müstelzim bulunursa müebbet ağır hapis cezasına ve müebbet ağır hapis cezasını müstelzim bulunursa yirmidört sene ağır hapis cezasına mahküm olur. Sair hallerde işlenen suçun cezasının dörtte biri indirilir. Tahrik ağır ve şiddetli olursa ölüm (Ağırlaştırılmış müebbet ağır hapis)cezası yerine yirmi dört sene ve müebbet ağır hapis cezası yerine on beş seneden aşağı olmamak üzere ağır hapis cezası verilir. Sair cezaların yarısından üçte ikisine kadarı indirilir Hiddet veya şiddetli elemin haksız bir fiil sonucu ortaya çıkması gerekir. Maddeye bu ibarenin eklenmesinin amacı, ülkemizde özellikle "töre veya namus cinayeti" olarak adlandırılan akraba içi öldürme suçlarında haksız tahrik indiriminin yanlış biçimde uygulanmasının önüne geçmektir. [17] <BR> Bu düzenlemeyle bir suçun mağduruna yönelik olarak gerçekleştirilen filler dolayısıyla fail, haksız tahrik indiriminde faydalanamayacaktır Ancak haksız fiili yapan kişiye yönelik fiilin varlığı halinde bu madde uygulanabilecektir. Daha doğru bir ifade ile, başkasının haksız hareketleri, haksız tahrik nedeni olarak görülemez. [18] <BR>Maktul yada mağdurdan kaynaklanan bir haksız hareket yoksa fail haksız tahrik indiriminden faydalanamaz. Eski yasadaki adi ve ağır tahrik ayırımı kaldırılmış, buna karşılık tahrik halinde öngörülen indirimin yukarı ve aşağı sınırları arasında hakime geniş bir takdir yetkisi tanınmıştır. Yani eski yasadaki ağır ve hafif tahrik ayırım kaldırılmakla hakimin takdir yetkisi genişletilmiştir. Hakim, haksız tahrik nedeniyle yapılacak indirim oranını belirlerken haksız hareketin işleniş şeklini, yerini, niteliğini, zamanı, yöresel koşulları ve tahrik eden ile edilenin sosyal ve kültürel durumlarını nazara almak suretiyle somut olaya uygun değerlendirme yapmak zorundadır [19] <BR>. Eski ceza yasasında tahrikin hafif ve ağır olmak üzere iki şeklinden bahsedilmiş ise de, bir birinden ayırt edilmesini belirleyecek kesin bir ölçü konulmamıştır. Şayet haksız hareket, niteliği ve işleniş şekli itibariyle önemli boyutlara ulaşmışsa, haksız ağır tahrikin varlığı gerekir. Tahrikin varlığı ve derecesi, failin durumu ve yöresel koşulara göre değerlendirilmeli, olayın işleniş şekli, niteliği, özellikleri, tahrik edenle failin hal ve davranışları nazara alınmalıdır. [20] <BR> Haksız tahrikten söz edebilmek için; Tahriki oluşturan bir fiil bulunmalıdır, Bu fiil haksız olmalıdır, Fail,öfke ve siddetli elemin etkisi altında bulunmalıdır, Failin işlediği suç,bu ruhi durumun tepkisi olmalıdır. [21] <BR> VII-HATA (md.30) A-Genel Olarak: TCK. <BR>nun <BR>30.md. ile eski yasamızın 52.md. deki i " şahısta hata "ve "hedefte sapma " şeklindeki düzenleme terkedilmiştir. Buna göre, şahısta hata halinde bazen yeni yasanın 30/1, bazen de 30/2. maddelerinin uygulanması söz konusu olabilecektir. Hedefte sapma halinde suça teşebbüs ve içtima hükümleri uygulanacaktır. Daha önce üç fıkradan oluşan maddeye 5377 sayılı yasayla (4.) fıkra eklenmiştir. [22] <BR> MADDE 30. -(1) Fiilin icrası sırasında suçun kanunî tanımındaki maddî unsurları bilmeyen bir kimse, kasten hareket etmiş olmaz. Bu hata dolayısıyla taksirli sorumluluk hali saklıdır. (2) Bir suçun daha ağır veya daha az cezayı gerektiren nitelikli hallerinin gerçekleştiği hususunda hataya düşen kişi, bu hatasından yararlanır. (3) Ceza sorumluluğunu kaldıran veya azaltan nedenlere ait koşulların gerçekleştiği hususunda kaçınılmaz bir hataya düşen kişi, bu hatasından yararlanır. ETCK Madde 52 -Bir kimse bir hata veya sair bir arıza yüzünden cürmü kast ettiği şahıstan başka bir şahsın zararına işlemiş olursa cürümden zarar gören kimsenin sıfatından neşet eden ve cezayı şiddetlendiren esbap faile tahmil olunmaz. Belki cürüm kast olunan şahsa karşı işlenmiş gibi telakki olunarak fail, cürmün tazammun edebileceği esbabı muhaffifeden istifade eder. (4) İşlediği fiilin haksızlık oluşturduğu hususunda kaçınılmaz bir hataya düşen kişi, cezalandırılmaz. (YENİ) ( 29.06.2005 T.5377 S.Y.'ın 4. maddesiyle eklenmiştir) B-Kastı ortadan kaldıran hata: 1-Suçun maddi unsurlarında hata Kast, suçun kanuni tanımındaki maddi unsurların bilerek ve istenerek gerçekleştirilmesidir. Bu unsurlara ilişkin bilgisizlik, eksik veya yanlış bilgi sahibi olunması durumu ise suçun maddi unsurlarda hata olarak adlandırılır. Böyle bir hata kastın varlığına engel olur. [23] <BR>Şayet fiil, taksirle işlenebilen bir suç ise failin taksirden dolayı kusurlu bulunması mümkündür.(md.30/(1) ) Hatanın suçun unsurlarından hangisine yönelik olduğunun tespiti sonucu belirlemek açısından önemlidir. Suçun temel şekli açısından kastı ortadan kaldıran hata yapılabilir. Hırsızlık konusu malın bir başkasına ait olduğunu bilmemesi kastı ortadan kaldıran bir hatadır (30/1). Örnek: Fail yakalanan orman emvalinin kaçak olduğunu bilmediğini beyan ettiğinde ne olur? Orman emvalinin kaçak olup olmadığının bilinip bilinmemesi suçun maddi unsuruna (konu) ilişkindir ve bu durum sanığın kastını etkileyen bir durumdur. Burada fail suçun maddi unsurlarında yanılmıştır. Onun bu yanılgısının haklılığına göre ceza tertibi gerekir. TCK <BR>30/(1)'e göre, suçun kanuni tanımındaki maddi unsurları bilmiyor ise fail kasten hareket etmiş sayılmaz. Bu durumda eylem taksirle cezalandırılabilen bir eylem ise taksirle suç işlenmiş olur, eylemin taksirli işlenmiş olması suç teşkil etmiyor ise faile ceza verilemez. Örnek: Ormanda ava giden avcı kıpırdayan çalıya doğru ateş ettiğinde çalının arasındaki kişiyi vurduğunda maddi unsurda hata vardır ve fail kasten adam öldürme suçundan cezalandırılmaz ancak taksirle ölüme neden olmaktan cezalandırılır. Örnek: Cinsel ilişkiye girdiği kızın yaşının büyük olduğunu düşünerek onunla cinsel ilişkiye giren sanığın durumu ne olur? Mağdurun yaşında hata suçun maddi unsurunda hata anlamına gelir ve bu hatasının doğru olduğu anlaşılıyor ise 30/1 maddesi kapsamında sanığın kastı yok kabul edilir. Bu suçun taksirle cezalandırılması da söz konusu olmadığından faile ceza verilemez. 2-Suçun nitelikli unsurlarında hata Suçun nitelikli unsurlarında hata, bir suçun daha ağır veya aha az cezayı gerektiren nitelikli unsurlarının somut olayda gerçekleştiği hususundaki yanılgıyı ifade eder. Bu hata halinde, nitelikli unsur açısından kastın varlığından söz edilemez (md.30/(2)) 30/2 maddesinde failin suçun nitelikli hallerinde yanılmasından yararlanacağı hükme bağlanmıştır. Herhangi bir kişiyi öldürmek isteyen kişi hata ile babasını öldürür ise faile babasını öldürmekten kaynaklanan nitelikli hal değil kastan adam öldürme suçundan ceza verilir. Babasını öldürmek isterken bir başkasını öldüren kişi de babasını öldürmekten değil normal öldürmekten dolayı cezalandırılır. Olay yerinde bulunan bir başkasına isabet (eski hedefte sapma) durumunda bu hata kuralları değil genel kurallara (kast, olası kast) uygulanacaktır. Suçun nitelikli unsurlarındaki hata halini ağırlaştırıcı ve hafifletici sebepler yönünden ayrı ayrı irdelemek konunun anlaşılmasına yardımcı olacaktır. a)Hafifletici sebeplerde hata aa) Fail, eyleminde hafifletici sebepler olmadığı halde var olduğu zannı ile davranmış ise bu hatasından yararlanacaktır. Somut olayda değersiz olduğunu düşünerek çok değerli ve pahalı bir kolyeyi çalan hırsızlık suçunun faili bu hatası sebebiyle TCK'nun <BR>145.md.deki ceza indiriminden faydalanabilecektir [24]. bb) Eylemde hafifletici sebepler bulunduğu halde, fail olmadığı düşüncesi ile hareket etmiş ise bu halde de hatasından faydalanacaktır. Yukarıdaki örneğin tersinden hareketle, somut olayda çok değerli bir kolyeyi çaldığını düşünürken taklidin alan hırsızlık faili de TCK'nun 145.md.deki ceza indiriminden faydalanabilecektir[25] <BR> b)Ağırlaştırıcı sebeplerde hata aa) Fail, eyleminde ağırlaştırıcı sebeplerin varlığı bilerek ve göze alarak hareket etmiş,ancak gerçekleşen suçta bu sebepler bulunmuyorsa yine mefruz suç kuralları gereği hatasından faydalanacaktır.Somut olayda babasını öldürdüğünü sanan,ancak bir başkasını öldüren failin aleyhine ağırlaştırıcı sebepler uygulanamaz.. bb) Netice sebebiyle ağırlaşmış suçun (TCK'un <BR>23.md.) varlığı halinde, daha ağır neticenin faile yüklenebilmesi için, failin bu netice bakımından en azından taksirle hareket etmesi gerekir. Gerçekleşen netice bakımından taksirle dahi bir illiye kurulamıyorsa failin kastına göre ceza sorumluluğu söz konusu olabilir. cc ) Gerçekleştirilmek istenen ve gerçekleşen suçlarda (farklı) ağırlaştırıcı sebeplerin varlığı halinde da fail hatasından faydalandırılacaktır. Daha doğru bir anlatımla gerçekleştirmeyi düşündüğü netice meydana gelmediği için bundan sorumlu tutulamaz iken, gerçekleşen neticeyi ise amaçlamadığı için ağırlaştırıcı sebepler aleyhine uygulanamayacaktır. Somut olayda, ağabeyini öldürmek için bıçağını sallarken, yanlışlıkla babasını öldüren fail sadece adam öldürmenin temel şekline (TCK'un <BR>81.md) göre sorumlu olacaktır.[26] <BR> 3-Hukuka uygunluk sebeplerinin maddi şartlarında hata Bir hukuka uygunluk sebebinin maddi koşullarında hata yapılması ise, işlenen suç açısından kastı ortadan kaldırır (m. 30, f. 3) Bu yanılgının kaçınılabilir olması halinde; şayet söz konusu fiilin taksirle işlenmiş olması kanunda müstakil bir suç olarak tanımlanmış ise, fail ancak taksirinden dolayı cezalandırılabilir. Örnek: Karşısındaki kişinin elini beline attığını gören fail tabanca çekeceğini düşünüp mağduru öldürdüğünde, mağdurun böyle bir niyeti yok ise fail meşru savunmanın maddi şartlarında yanılmıştır. Sanığın ne ölçüde sorumlu tutulması gerektiği hususu da onun kusurluluğu (kaçınılabilir olup olmadığına göre)ile ilgilidir. Örnek: Bir güvenlik görevlisinin hakim kararı veya savcının emri olduğu düşüncesinden hareketle arama yapmış ise burada hukuka uygunluk sebebinin maddi şartlarında yanılgıya düşmüştür. Bu hata kişinin suç kastını ortadan kaldırır. C-Kusurluluğu etkileyen hata halleri Zorunluluk hali olmadığı halde, fail böyle bir zorunluluk var sanarak suçu işlerse kastı ortadan kalkmaz ama kusurluluğu ortadan kaldıran sebepte hata yapıldığından kişinin sorumlu olmaz. Ancak bunun için söz konusu hatanın KAÇINILAMAZ OLMASI gerekir. Hata kaçınılabilir bir hata ise fail cezalandırılır. 1-Kusurluluğu ortadan kaldıran veya azaltan bir nedenin maddî şartlarında hata (md.30 (3)) Bu durumda failin kastı vardır, kusurluluğu da tamdır ancak o kusurunu azaltan bir sebebin etkisinde kaldığı düşüncesi ile suç işlemiştir. Örneğin,haksız tahrik halinin maddi şartları olmadığıhalde fail böyle birhaksız bir fiilin gerçekleştiği zannı ile bu haksızlığın oluşturduğu gazabın etkisi ile suç işlediğinde, bu hatasından yararlanır ve kusurluluğu azaltılmış olarak söz konusu olur. Bu durumda da hatanın KAÇINILMAZ OLMASI gerekir. Kaçınılabilir olup olmadığını nasıl belirleriz? İçine düşülen hatanın kaçınılabilir olup olmadığını, bizzat failin içinde bulunduğu şartları dikkate alarak belirlemeliyiz. Ceza sorumluluğunu kaldıran nedenler; hukuka uygunluk nedenlerinin varlığı ve kusurluluğu ortadan kaldıran nedenler olarak iki kısımda ele alınır. Kişi meşru müdafaa halinde olduğunu düşünerek hareket etmiş ise hukuka uygunluk nedenlerinin varlığında hataya düşmüş demektir. Yine kişi gerçek bir zorunluluk hali olmadığı halde bu halin var olduğunu sanarak eylemi yapmış ise kusur sorumluluğunu kaldıran sebeplerin varlığında hataya düşmüş olacaktır. Somut olayda, kusurluluğu ortadan kaldıran veya azaltan bir nedenin maddî şartlarında hataya düşmesi halinde, kişi bu hatasından yararlanır. Bu hata, kusurluluk bağlamında mütalaa edilmelidir (m. 30, f. 3). Kişinin örneğin, zorunluluk halinin koşullarında, tehdidin varlığı hususunda, haksız tahrikin koşullarında, hukuka aykırı ve fakat bağlayıcı bir emrin varlığı hususunda yanılgıya düşmesi halinde yanılgının kaçınılabilir olması halinde, cezalandırılacaktır; fakat cezasında, ancak alt sınıra kadar indirim yapılabilecektir. 2-İşlenen fiilin esasında bir haksızlık oluşturduğu hususunda hata (m.30(4)) Kişi, işlediği fiilin esasında bir haksızlık oluşturduğu hususunda hataya düşmüş olabilir. Bu durumda haksızlık yanılgısı mevcuttur. Haksızlık yanılgısı, kasta etkili olan bir husus olmayıp; kişinin işlediği haksızlık açısından sadece kusurunun belirlenmesinde bir rol oynamaktadır. Soyut olarak haksızlık yanılgısından söz edilemez. Ancak belli bir fiilin haksızlık teşkil edip etmediği hususunda bir yanılgının varlığından söz edilebilir. Kişi ancak işlediği fiilin hukuka aykırı olduğunun bir haksızlık teşkil ettiğinin bilincinde olmayabilir. Bu yanılgının kaçınılabilir olması halinde, kişi cezalandırılacaktır; fakat cezasında, ancak alt sınıra kadar indirim yapılabilecektir. Hatanın kaçınılmaz olup olmadığının belirlenmesinde,kişinin bilgi düzeyi ,gördüğü eğitim, içinde bulunduğu sosyal ve kültürel çevre koşulları göz önünde bulundurulacaktır. Daha önce 5237 s.TCK'nun <BR>4(2) md. de yer alan bu düzenleme 8.7.2005 T. 5377 sayılı yasayla 30.md.ye 4.fıkra olarak eklenmiştir. Böylece, sakınamayacağı bir hata nedeniyle kanunu bilmediği için meşru sanarak bir suç isleyen kimsenin sorumlu olmayacağı öngörülmüştür. Benzer düzenlemenin, birçok Avrupa ülkesi kanununda yer aldığı, ülkemiz hukuk düzenine ise ilk defa girdiği belirtilmektedir[27]. Örnek olarak, dedesinden kalma tabloyu, normal bir tablo düşüncesiyle çok ucuza satan bir kimse, tarihi eser satmaktan dolayı sorumlu tutulamayacaktır. Zira kişi tablonun tarihi eser olduğunu bilseydi,(yani haksızlık yanılgısına düşmeseydi) zaten normal tablo fiyatı ile satmayacaktı. [28]Ancak bu hüküm, suç isleyen herkesin "ben bilmiyordum" mazeretine sığınmasını sağlamaz. Çünkü yanılgı savunmasının haklılığını (yani kaçınılamaz olup almadığını)hakim takdir edecektir. VII-YAŞ KÜÇÜKLÜĞÜ (md.31) Yaş küçüklüğü, bazen failin yaşına ve algılama yeteneğinin olmamasına göre ceza sorumluğunu tamamen ortadan kaldırmakta, bezende azalmasını sonuçlamaktadır. 5237 Sy.TCK. nda küçüklerin ceza sorumluluğu yeniden düzenlenirken ceza sınırları oldukça aşağıya çekilmiş, buda çocukların suç itilmesini daha da kolaylaştıracağı şeklinde eleştirilere konu olmuştur. Buna bağlı olarak da yasanın yürürlüğe girmesinden kısa bir süre sonra 5377 sayılı yasayla değişiklik yapılarak ceza sınırları daha yukarıya çekilmiştir. Aşağıda açıklandığı üzere, küçüklerin ceza sorumluluğu üç ayrı yaş kategorisinde düzenlenmiştir. A-12 Yaşından Küçüklerin Durumu: Yeni TCK da sorumluluk yaşı 11 den 12 ye çıkarılmıştır. Buna göre 12 yaşından küçüklere hakkında ceza soruşturması ve kovuşturması yapılamaz. 12 yaşından küçüklerin ceza sorumluluğu yoktur. Fiili işlediği sırada henüz 12 yaşını bitirmemiş olması, çocuk açısından kusurluluğu mutlak surette kaldıran bir neden olarak kabul edilmiştir. Bu durumda çocuklara özgü güvenlik tedbirleri uygulanacaktır. Çocuklara özgü güvenlik tedbirlerinden maksat 5395 sayılı Çocuk Koruma Kanununun 5.mad.de belirtilen koruyucu ve destekleyici tedbirlerdir. Yaş küçüklüğü MADDE 31. -(1) Fiili işlediği sırada oniki yaşını doldurmamış olan çocukların ceza sorumluluğu yoktur. Bu kişiler hakkında, ceza kovuşturması yapılamaz; ancak, çocuklara özgü güvenlik tedbirleri uygulanabilir. ETCK Madde 53 -2253 S.K. Madde 11.md.ile yürürlükten kaldırılmıştır. 2253 S.K. Madde 11 -Fiili işlediği zaman 11 yaşını bitirmemiş olanlar hakkında kovuşturma yapılamaz ve ceza verilemez. Ancak, fiil kanunen bir seneden ziyade hapis cezasını veya daha ağır bir cezayı müstelzim ise haklarında 10 uncu maddede yazılı tedbirlerden biri uygulanır. 11 yaşını bitirmemiş küçükler hakkında, veli veya vasi yahut bakmakla yükümlü kimseler tarafından yeterli tedbir alınması halinde, mahkemece diğer tedbirler uygulanmayabilir B-12-15 Yaş Grubu Küçüklerin Durumu Fail 12 yaşını doldurmuş 15 yaşını doldurmamış ise; bakılacaktır. Bu yaş grubundaki fail,"fiilin hukuki anlam ve sonuçlarını algılayabiliyor mu?" veya "davranışlarını yönlendirme yeteneği yeterince gelişmiş mi?" Bu sorulara olumlu cevap verilemiyor ise failin yine ceza sorumluluğu yoktur. Eğer ki, fail işlediği fiilin anlam ve sonuçlarını algılayabiliyor ve davranışlarını yönlendirme yeteneği de yeterince gelişmiş ise ceza hukuku açısından fiilinden dolayı sorumlu olacaktır ancak daha az cezaya hükmetmek gerekecektir. Buna göre; ağırlaştırılmış müebbet hapis cezası yerine oniki yıldan onbeş yıla; müebbet hapis cezasını gerektirdiği takdirde dokuz yıldan onbir yıla kadar hapis cezasına hükmolunur, sair hallerde verilecek ceza 1/2 oranında indirilecektir. Bu durumda verilecek ceza her fiil için yedi yıldan fazla olamaz . [29] <BR> (2) Fiili işlediği sırada oniki yaşını doldurmuş olup da onbeş yaşını doldurmamış olanların işlediği fiilin hukukî anlam ve sonuçlarını algılayamaması veya davranışlarını yönlendirme yeteneğinin yeterince gelişmemiş olması halinde ceza sorumluluğu yoktur. Ancak bu kişiler hakkında çocuklara özgü güvenlik tedbirlerine hükmolunur. İşlediği fiilin hukukî anlam ve sonuçlarını algılama ve bu fiille ilgili olarak davranışlarını yönlendirme yeteneğinin varlığı halinde, bu kişiler hakkında suç, ağırlaştırılmış müebbet hapis cezasını gerektirdiği takdirde oniki yıldan onbeş yıla; müebbet hapis cezasını gerektirdiği takdirde dokuz yıldan onbir yıla kadar hapis cezasına hükmolunur. Diğer cezaların yarısı indirilir ve bu halde her fiil için verilecek hapis cezası yedi yıldan fazla olamaz. (29.06.2005 T.5377 s.y. 5.mad. ile değişik.) TCK Madde 54 -( 2253 S.K.Madde 12.md.ile yürürlükten kaldırılmış tır) 2253 S.K.Madde 12 -Fiili işlediği zaman 11 yaşını bitirmiş olup da,15 yaşını doldurmamış olan küçükler hakkında 20 nci maddeye göre yapılan inceleme, ceza tertibini gerektirmiyorsa mahkemece 10 uncu maddede yazılı tedbirlerden biri uygulanabilir. Aksi halde haklarında aşağıda yazılı ceza tayin olunur. 1. Ağırlaştırılmış müebbet ağır hapis cezası yerine 15 sene ve müebbet ağır hapis cezası yerine 10 seneden aşağı olmamak üzere hapis cezası verilir. 2. Diğer cezalar yarıya indirilir. Ağır hapis cezaları hapse çevrilir. Ancak, bu fıkranın tatbiki suretiyle hükmolunacak cezalar her fiil için 7 seneden fazla olamaz. 3. Kamu hizmetlerinden yasaklılık ve genel güvenlik gözetimi altına alınmak cezaları uygulanmaz. Bu hükümlülükler tekerrüre esas olamaz. İçtima halinde Türk Ceza Kanununun genel hükümleri uygulanır C-15-18 Yaş grubu Küçüklerin Durumu (3) Fiili işlediği sırada onbeş yaşını doldurmuş olup da onsekiz yaşını doldurmamış olan kişiler hakkında suç, ağırlaştırılmış müebbet hapis cezasını gerektirdiği takdirde onsekiz yıldan yirmidört yıla; müebbet hapis cezasını gerektirdiği takdirde oniki yıldan onbeş yıla kadar hapis cezasına hükmolunur. Diğer cezaların üçte biri indirilir ve bu halde her fiil için verilecek hapis cezası oniki yıldan fazla olamaz. TCK Madde 55 -(Değişik:9/7/1953 -6123/1 md.) Fiili işlediği zaman on beş yaşını bitirmiş olup da on sekiz yaşını bitirmemiş olanlar hakkında aşağıda yazılı şekillerde ceza tayin olunur: 1. Ağırlaştırılmış müebbet ağır hapis cezası yerine yirmi seneden aşağı olmamak üzere ağır hapis cezası; 2. Müebbet ağır hapis yerine on beş seneden yirmi seneye kadar ağır hapis cezası verilir. 3. (Değişik: 21/1/1983 -2787/5 md.) Diğer cezaların üçte bire kadarı indirilir. Ancak, bu bendin tatbiki suretiyle hükmolunacak cezalar her fiil için ondört yıldan fazla olamaz. 4. Amme hizmetlerinden memnuiyet ve emniyeti umumiye nezareti altına alınmak cezaları tatbik edilmez. Cezanın çektirilmesine başlandığı zaman on sekiz yaşını bitirmemiş olanlar hakkında hürriyeti bağlayıcı cezalar para cezasından çevrilmiş olsa dahi, onlara mahsus ceza evlerinde veya büyüklere mahsus ceza evlerinin hususi kısımlarında çektirilir. Bunlar on sekiz yaşını geçtikleri zaman eğer mahküm olduklarıceza müdeti üç seneden ve geri kalan müddeti iki seneden fazla ise büyük mahkümların bulundukları ceza evlerine naklolunurlar. Ancak bunlardan, geçirdikleri müddet içindeki hal ve durumlarına göre münasip görülenler hususi ceza evinde veya büyüklere mahsus ceza evlerinin hususi kısımlarında alıkonulabilirler. Hükmün infazına başlandığı tarihte on sekiz yaşını bitirmiş ve mahküm oldukları ceza müddeti üç seneden az bulunmuş olup da geçmişteki hallerine nazaran hususi ceza evinde veya büyüklere mahsus ceza evlerinin hususi kısımlarında bulundurulmaları daha uygun görülenlerin cezaları bu evlerde çektirilir. Fail 15 yaşını doldurmuş 18 yaşını doldurmamış ise; ağırlaştırılmış müebbet hapis cezası yerine onsekiz yıldan yirmidört yıla; müebbet hapis cezası gerektirdiği takdirde ise oniki yıldan onbeş yıla kadar hapis cezasına hükmolunması gerekir. Diğer cezaların üçte biri indirilir. Bu durumda verilecek ceza her fiil için 12 yıldan fazla olamaz. [30] <BR> IX-AKIL HASTALIĞI (md.32) Akıl hastalığı MADDE 32. -(1) Akıl hastalığı nedeniyle, işlediği fiilin hukukî anlam ve sonuçlarını algılayamayan veya bu fiille ilgili olarak davranışlarını yönlendirme yeteneği önemli derecede azalmış olan kişiye ceza verilmez. Ancak, bu kişiler hakkında güvenlik tedbirine hükmolunur. ETCK Madde 46 -Fiili işlediği zaman şuurunun veya harekatının serbestisini tamamen kaldıracak surette akıl hastalığına duçar olan kimseye ceza verilemez. Ancak bu şahsın muhafaza ve tedavi altına alınmasına hazırlık tahkikatında Sulh Hakimi, ilk tahkikatta Sorgu Hakimi ve son tahkikatta vazifeli mahkeme tarafından karar verilir. Muhafaza ve tedavi altında bulundurma müddeti şifaya kadar devam eder. Yalnız maznuna isnadolunan suç, ağır hapis cezasını müstelzim ise bu müddet bir seneden az olamaz. Muhafaza ve tedavi altına alınan şahıs; muhafaza ve tedavinin icra kılındığı müessesesinin sıhhi heyetince, şifası tebeyyün ettiğine dair verilecek rapor üzerine aynı kazai mercice serbest bırakılır. Bu husustaki rapor ve kararda, hastalığın ve isnadolunan suçun mahiyeti gözönünde tutularak, içtimai emniyet bakımından şahsın tıbbi kontrola ve muayeneye tabi tutulup tutulmıyacağı, tutulacaksa müddet ve fasılası da gösterilir. Tıbbi kontrol ve muayene; Cumhuriyet Müddeiumumîlerince, kararda gösterilen müddet ve fasılalarda bu şahısların bulundukları mahalde yoksa en yakın salahiyetli mütehassısı olan hastane sıhhi heyetlerine sevk edilmeleri suretiyle temin olunur. Bu tıbbi kontrol ve muayenede nüks arazı gösterenler hakim veya mahkeme karariyle yine muhafaza ve tedavi altına alınıp aynı muamelelere tabi tutulurlar. A-Failin algılama ve irade yeteneğinin olmaması (md.32 (1)) Akıl hastalığı bir hukuka uygunluk nedeni değildir. Fail akıl hastalığı nedeniyle işlemiş olduğu fiilin anlam ve sonuçlarını algılayamamakta ise işlediği fiilden dolayı ceza verilemez. Buna göre, akıl hastalığı eylemi hukuka uygun hale getirmemektedir. Akıl hastalığı failin ceza sorumluluğunu yani kusurluluğunu ortadan kaldıran bir durumdur . Bu nedenledir ki faile ceza verilememekle birlikte hakkında güvenlik tedbirine hükmedilebilmektedir Bunun yanı sırada gerekçede de açıklandığı üzere her akıl hastalığı failin her hareketindeki kusurunu ortadan kaldırmaz. Örneğin bir kleptoman, küçük şeyler çaldığında onun kusur yeteneği yoktur ancak, kasten öldürme suçunu işlediğinde kusur yeteneği tamdır. Bu nedenle failin hastalığı ile fiil arasındaki ilişkinin de dikkate alınması gerekir. Akıl hastalarına özgü güvenlik tedbirleri bakından temel esas eskiden olduğu gibi "iyileşme" değil "toplum açısından tehlikelilik" ölçütüdür.(md.57(2)) B-İrade yeteneği azalmış ise (md.32 (2)) 32. madde eski yasadan farklı olarak tam akıl hastalığı, kısmi akıl hastalığı ayrımını kaldırmıştır. 2) Birinci fıkrada yazılı derecede olmamakla birlikte işlediği fiille ilgili olarak davranışlarını yönlendirme yeteneği azalmış olan kişiye, ağırlaştırılmış müebbet hapis cezası yerine yirmibeş yıl, müebbet hapis cezası yerine yirmi yıl hapis cezası verilir. Diğer hallerde verilecek ceza, altıda birden fazla olmamak üzere indirilebilir. Mahkûm olunan ceza, süresi aynı olmak koşuluyla, kısmen veya tamamen, akıl hastalarına özgü güvenlik tedbiri olarak da uygulanabilir. (ALEYHE) ETCK Madde 47 -Fiili işlediği zaman şuurunun veya harekatının serbestisini ehemmiyetli derecede azaltacak surette akli malüliyete müptela olan kimseye verilecek ceza aşağıda yazılı şekilde indirilir: 1. Ağırlaştırılmış müebbet ağır hapis cezası yerine 15 seneden aşağı olmamak üzere ağır hapis; 2. Müebbet ağır hapis yerine 10 seneden 15 seneye kadar ağır hapis; 3. Amme hizmetlerinden müebbet memnuiyet yerine muvakkatı memnuiyet; cezaları hükmolunur. Diğer cezalar üçte birden yarıya kadar indirilir Yeni düzenlemeye göre, kişi ya akıl hastasıdır ve bu nedenle 32(1). madde uyarınca kendisine ceza verilmez ve hakkında güvenlik tedbiri uygulanır. Yada kişi akıl hastası değildir, ancak "işlediği fiille ilgili davranışlarını yönlendirme yeteneği azalmış" durumundadır. Bu durumda ceza sorumluluğu vardır ancak daha az ceza alır. Aldığı cezanın yanı sıra akıl hastalarına özgü güvenlik tedbirlerine de hükmedilebilir. X-SAĞIR VE DİLSİZLİK (md.33) (Sağır ve dilsizlik MADDE 33. -(1) Bu Kanunun, fiili işlediği sırada oniki yaşını doldurmamış olan çocuklara ilişkin hükümleri, onbeş yaşını doldurmamış olan sağır ve dilsizler hakkında; oniki yaşını doldurmuş olup da onbeş yaşını doldurmamış olanlara ilişkin hükümleri, onbeş yaşını doldurmuş olup da onsekiz yaşını doldurmamış olan sağır ve dilsizler hakkında; onbeş yaşını doldurmuş olup da onsekiz yaşını doldurmamış olanlara ilişkin hükümleri, onsekiz yaşını doldurmuş olup da yirmibir yaşını doldurmamış olan sağır ve dilsizler hakkında da uygulanır. TCK Madde 57 -Fiili işlediği zaman henüz on beş yaşını bitirmeyen sağır-dilsizler hakkında takibat yapılmaz. Bunlar hakkında yirmi dört yaşına kadar kalmak üzere 53 üncü maddenin ikinci fıkrası hükmü tatbik olunabilir. TCK Madde 58 -Fiili işlediği zaman on beş yaşını bitirmiş olup da yaptığı işin neticesini fark ve temyiz ile hareket ettiği anlaşılmıyan sağır, dilsizlere ceza verilmez. Ancak fiil cürüm olduğu ve bir seneden fazla hapis cezasını veya daha ağır bir cezayı müs-telzim bulunduğu takdirde yirmi dört yaşını henüz ikmal etmiyen sağır -dilsiz hakkında yirmi dört yaşına kadar kalmak üzere 53 üncü maddenin ikinci fıkrası hükümleri tatbik edilebilir. Eğer fail yirmi dört yaşını bitirmiş ise mahkeme, hakkında 46 ncı maddede gösterildiği su-rette muamele yapılmak üzere kendisinin salahiyetli makama teslimini emredebilir. Eğer sağır-dilsizin suçu işlemekte fark ve temyiz ile hareket ettiği anlaşılır ve işlediği zaman on sekiz yaşını bitirmemiş bulunursa birinci fıkrası müstesna olmak üzere 54 üncü madde hükümleri tatbik olunur. Sağır-dilsiz onsekiz yaşını bitirip de yirmibir yaşını bitir-memiş ise 55 inci madde hükümleri tatbik olunur. Sağır-dilsiz yirmibir yaşını bitirmiş ise, Ağırlaştırılmış müebbet ağır hapis cezası yerine otuz yıl, müebbet ağır hapis cezası yerine yirmidört yıl ağır hapis cezası hükmolunur. Sair hallerde cezanın altıda biri indirilir. Sağır ve dilsiz faillerle ilgili olarak, yaş küçüklüğü rejimine paralel bir düzenleme yapılmıştır. Ancak sağır ve dilsizlerin algılama ve irade yeteneklerin daha geç gelişebileceği düşüncesiyle yaş sınırları da yukarıya çekilmiştir. Yeni yasada, fiili işlediği sırada 21 yaşını doldurmuş sağır ve dilsizler bakımından yaşın, ceza sorumluluğu üzerinde herhangi bir etkisi olmadığı kabul edilerek eski yasanın 58/son mad.deki 21 yaşını doldurmuş sağır ve dilsizler hakkındaki indirimler kaldırılmıştır. Bu kişilerin işledikleri fiiller açısından algılama ve irade yeteneği olup olamadığı yönünde sorun çıktığında akıl hastalarına ilişkin sorumluluk rejiminin dikkate alınması gerekir. XI-GEÇİCİ NEDENLER, ALKOL VE UYUŞTRUCU MADDE ETKİSİNDE OLMA(md.34) Geçici nedenler, alkol veya uyuşturucu madde etkisinde olma MADDE 34. -(1) Geçici bir nedenle ya da irade dışı alınan alkol veya uyuşturucu madde etkisiyle, işlediği fiilin hukukî anlam ve sonuçlarını algılayamayan veya bu fiille ilgili olarak davranışlarını yönlendirme yeteneği önemli derecede azalmış olan kişiye ceza verilmez. (2) İradî olarak alınan alkol veya uyuşturucu madde etkisinde suç işleyen kişi hakkında birinci fıkra hükmü uygulanmaz. TCK Madde 48 -Suçu işlediği esnada arızi bir sebepten dolayı 46 ve 47 nci maddelerde münderiç akli maluliyet halinde bulunan kimseler hakkında o maddelerdeki ahkam tatbik olunur. İhtiyari sarhoşlukla ve ihtiyarı ile kullanılan uyuşturucu madde tesiriyle işlenen fiiller bu madde hükmünden hariçtir Kişilerin algılama ve irade yeteneklerini etkileyen etkenlerin tesirine bilinci olmadan girmesi mümkündür. Örneğin bir kimyasal madde üretim yerinde yayılan kokunun etkisi ile kişiler bilincini yitirmiş olabilir. Bu durum kusur yeteneklerini kaldırabilir. Bebeğini emzirirken uykuya dalan anne bebeğinin havasız kalması neticesinde ölümünü sonuçlayabilir. Bu durumda gerçekleşen ölümle ilgili olarak annenin kusur yeteneği yoktur. Burada annenin sorumluluğun belirlerken uyku halindeki değil uykudan önceki davranışları (dikkat ve özen yükümlülüğü açısından) dikkate alınacaktır Kişinin, yanılarak veya zorla alkol veya uyuşturucu etkisine girmesi halinde suç yeteneğinde söz edilemez.,ancak bu hale girilmesinde failin taksirinin dahi olmaması gerekir. Suç işlemeden önce iradi olarak alkol veya uyuşturucu madde alınması halinde işlediği suç bakımından kusur yeteneğinin var olduğu kabul edilmiştir. [1] <BR>Mahmutoğlu,Fatih S .,5237 Sayılı Türk Ceza Kanunu'nda Hukuka Uygunluk Nedenleri,Hukuk ve Adalet Eleştirel Hukuk Dergisi,Nisan 2005.S.5,s.42.İstanbul. [2] <BR>Yeni Ceza Kanunumuzun mimarlarında olan sayın İzzet Özgenç'te, alt komisyondaki müzakereler sırasında siyasilerin kendilerine karşı başlangıçta güvensizlik gösterdiklerini, bu güvensizlik sebebiyle ilk 34 maddedeki düzenlemelere fazla müdahale edemediklerini, 35.maddeden itibaren (oluşan güvene bağlı) ise istedikleri müdahaleleri gerçekleştirdiklerini eğitim seminerleri sırasında belirtmiştir. [3] <BR>CMK'nun <BR>90.Md.si suçüstü gibi sınırlı durumlarda , sadece kolluk görevlilerine değil herkese geçici olarak yakalama yetkisi vermektedir.Doğaldır ki, yakalamayı gerçekleştiren kişi ister kamu görevlisi olsun isterse olasın eylemi suç teşkil etmeyecektir. [4] <BR>TSKİHK md. 14 Ast; amir ve üstüne umumi adap ve askeri usullere uygun tam bir hürmet göstermeye, amirlerine mutlak surette itaate ve kanun ve nizamlarda gösterilen hallerde de üstlerine mutlak itaate mecburdur. Ast muayyen olan vazifeleri, aldığı emri vaktinde yapar ve değiştiremez, haddini aşamaz. İcradan doğacak mesuliyetler emri verene aittir. İtaat hissini tehdit eden her türlü tezahürler, sözler, yazılar ve fiil ve hareketler cezai müeyyidelerle men olunur. [5] <BR>Mahmutoğlu,Fatih S .age,s.49 [6] <BR>Hakeri ,Hakan.Sorularla Ceza Hukuku,Türkiye Barolar Birliği yayını,s.68-69. [7] <BR>Yargıtay 1. Ceza Dairesi 05.12.2007 T. 2007/6258 <BR>E.N <BR>, <BR>2007/9115 <BR>K.N. Maktulün aynı gün tartıştığı sanıkla karşılaştığı ve üzerine yürüdüğü, sanığın gelmemesi için uyarmasına rağmen gelip bastonuyla vurduğu ve 4 m. mesafeden sanığa doğru iki el ateş ettiği, öldürüleceği korkusuna kapılan sanığın üzerinde taşıdığı tabancasını çekerek silahlı saldırının devamı sırasında ateş ettiği, maktulün biri diz üzerinden biri göbek sağ tarafta olmak üzere iki yerinden yaralandığı ve batındaki büyük damar parçalanması sonucu öldüğü anlaşıldığına göre, öldürme eyleminde meşru savunma koşulları gerçekleşmiştir.(bkz. http://www.kararara.com/kararlar/karar32.htm ) [8] <BR>Yargıtay 1. Ceza Dairesi 11.12.2006 T.2006/643 <BR>E, <BR>2006/5527 <BR>K. <BR>"…Oluşa ve delillere göre; sanığın eylemi, etkili eyleme etkili eylemle karşılık vermekten ibaret olduğu, meşru savunmada aşırıya kaçmadığı a nlaşıldığı halde, 5237 sayılı TCK'nun 25 maddesi uyarınca hakkında ceza tertibine yer olmadığına ve beraatına karar verilmesi gerektiği gözetilmeden, yazılı şekilde ölümle biten kavgaya katılma suçundan hüküm kurulması"..(Bkz. http://www.kararara.com/kararlar/karar23.htm <BR>) [9] <BR>Yargıtay 1. Ceza Dairesi 28.09.2007 T. 2006/4651 <BR>E.N, <BR>2007/6999 <BR>K.N. Maktulün silahını çekip sanığa yönelik atışta bulunması üzerine, sanığın maktulün elindeki silaha sarıldığı ve çekişme esnasında silahın birden çok ateş aldığı anlaşıldığına göre, eylemin meşru savunma koşulları içinde gerçekleştiğinin kabulü gerekir, (bkz. http://www. kararara.com / yargitay/ 1cd/yrgtyk8058.htm) [10] <BR>Mahmutoğlu,Fatih S .age,s.51-52 [11] <BR>Hakeri ,Hakan.Sorularla Ceza Hukuku,Türkiye Barolar Birliği yayını,s.66-67 [12] <BR>Yasada "bilerek" ifadesinin yer alması tesadüfi değildir.Dolayısıyla,tehlikeye taksirle sebebiyet verilmesi durumunda da ilgilin kusursuzluk sebebinden faydalandırılması gerekir.Teoride bilinçli taksir halinde dahi zorunluluk halinden faydalandırılması savunulmaktadır.(Bknz. Mahmutoğlu,Fatih S .age,s.52 ) [13] <BR>Yargıtay 9. Ceza Dairesi 08.06.2010 T. 2008/15262 <BR>E., <BR>2010/6954 <BR>K… Sanayi sitesinde yangın çıkma ihtimali üzerine, tehlikeyi önlemek amacıyla, güvenlik görevlilerini yerinde bulamayan sanıkların kapı kilidini kırıp içeri girme eylemlerinin zorunluluk hali etkisiyle işlendiğinin kabulü ile beraat yerine, ceza verilmesine yer olmadığına karar verilmelidir.(Bkz. http://www.kararara.com/yargitay/YCDK/yrgtyk12656.htm ) [14] <BR>Sanığın, Kardeşine 2-3 Metre Mesafeden Birden Çok Ateş Eden Ve Halen Silahlı Saldırısına Devam Eden Maktule, Meşru Savunma Koşulları Bir Heyecan, Korku Ve Telaştan Dolayı 10 Kez Ateş Ederek Meşru Savunma Sınırını Aştığının Anlaşılmasına Göre, 5237 Sayılı TCK'nın 27/2. Maddesi Uyarınca Sanığa Ceza Verilmemesi Gerekir. ( YARGITAY 1. Ceza Dairesi 09.04.2007 T. 2005/4811 <BR>E.N, <BR>2007/2533 <BR>K.N. Bkz. http://www.kararara.com/kararlar/karar115.htm ) [15] <BR>Teoride,sınırın mücbir sebeple aşılması durumu hukuka uygunluk sebebi olarak da tanımlanmaktadır. (Bknz. Mahmutoğlu, Fatih S. age,s.57 ) Kanaatimce yasanın ifade biçimi itibariyle buna imkan yoktur. [16] <BR>Gülşen, R. TCK Tasarısında Ceza Sorumluluğunu Kaldıran Nedenlerden cebir, şiddet, korkutma, tehdit,Hukuki Perspektifler Dergisi.S.2. [17] <BR>Yasa gerekçesi için Bkz.(Özgenç, İ.Gerekçeli Türk Ceza Kanunu, S.110.Ankara.2004) [18] <BR>Y.1. CD 09.04.2008 T. 2007/7552 <BR>E., <BR>2008/2790 <BR>K. <BR>"…. sanık ile maktulenin gayriresmi birlikte yaşadıkları, aralarında geçimsizliğin bulunduğu, olay günü sanık ile evlerinde misafir olarak bulunan tanık Gülnur arasında ağız münakaşası yaşandığı, sanığın maktuleye ve annelerine küfür etmesine kızan tanık Gülnur'un da, sanığın annesine küfür etmesi ile sanığın, tanığa tokat attığı, maktulenin araya girip, kardeşi tanığa vurmamasını söylediği, bunun üzerine sanığın maktuleyi de darp ettiği; bu aşamadan sonra, seslere gelen komşu tanıklar Nurcan ve Ümit/in anlatımlarıyla da doğrulandığı üzere, kapı önünde çay içen sanığın kapıya gelen sebzeciden bir şeyler alınması için eve doğru seslenmesi üzerine içeriden, tanık Gülnur'un küfür ettiği ve buna sinirlenen sanığın evin içinden tabancasını alıp gelerek, kaçmakta olan tanık Gülnur ve maktulenin arkasından tabancası ile yakın mesafeden maktuleye doğru ateş ederek, başından isabetle öldürdüğü anlaşılmakla; olayda maktuleden kaynaklanan herhangi bir haksız hareketin bulunmadığı gözetilmeden, sanık hakkında haksız tahrik hükümlerinin uygulanması suretiyle eksik ceza tayini,.." Bkz. http://www.kararara.com/yargitay/YCDK/yrgtyk12740.htm. [19] <BR>YCGK. 29.03.2011 T.2011/1-33 <BR>E.N <BR>, <BR>2011/20 <BR>K.N…" Sanık O.... K....'ın, kasten öldürme suçundanTCY'nın <BR>81/1, 29/1, 62/1, 53 ve 63. maddeleri uyarınca on üç yıl dört ay hapis cezası ile cezalandırılmasına karar verilen somut olayda... Ceza Genel Kurulunun duraksamasız uygulamalarında benimsenen genel ilke gereğince, haksız tahrik nedeniyle yapılacak indirim oranı belirlenirken haksız hareketin işleniş şekli, yeri, niteliği, zamanı, yöresel koşullar ve tahrik eden ile edilenin durumları nazara alınmak suretiyle olaysal olarak değerlendirilmeli, eğer haksız hareket bu özellikleri itibariyle yoğun ve önemli boyutlara ulaşmışsa, ancak bu takdirde haksız tahrikin "ağır ve şiddetli" olduğu kabul edilmelidir ..."Bkz. http://www.kararara.com/yargitay/yrgty_2011/yrgtyk14720.htm [20] <BR>Y.CGK.02.12.1997,1-283/279.Bknz. Meran, N.Gerekçeli-Karşılaştırmalı Türk Ceza Kanunu.s.150-151.Ankara 2004. [21] <BR>Y.CGK.20.06.2000,4-126/135..Bknz.Meran,N.Gerekçeli-Karşılaştırmalı Türk Ceza Kanunu.s.152-153.Ankara 2004. [22] <BR>Daha önce yasanın 4 (2). fıkrasındaki düzenleme 5377 s.yasa ile metinden çıkartılmış, değişik bir ifadeyle 30.mad.ye eklenmiştir. Metinden çıkartılan 4.mad.nin 2.fıkrası "Ancak sakınamayacağı bir hata nedeniyle kanunu bilmediği için meşru sanarak bir suç işleyen kimse cezaen sorumlu olmaz. " şeklindeydi. [23] <BR>Yasa gerekçesi için bakınız. Özgenç, İ.Gerekçeli Türk Ceza Kanunu. s.111.Ankara.2004. [24] <BR>Hakeri ,Hakan.Sorularla Ceza Hukuku,Türkiye Barolar Birliği yayını,s.85 [25] <BR>Hakeri ,Hakan.Sorularla Ceza Hukuku,Türkiye Barolar Birliği yayını,s.85 [26] <BR>Hakeri ,Hakan.Sorularla Ceza Hukuku,Türkiye Barolar Birliği yayını,s.87 [27] <BR>Hakeri ,Hakan.Madde madde yeni TCK,http://www.hakanhakeri.com/ytckyazidizisiiframe.htm [28] <BR>Hakeri ,Hakan Madde madde yeni TCK,http://www.hakanhakeri.com/ytckyazidizisiiframe.htm [29] <BR>29.06.2005 T.5377 s.yasanın <BR>5.mad. ile, cezalardaki miktar ve oranlar küçükler aleyhine değiştirilmiştir. Yasanın R.G. de yayınlandığı 08.07.2005 tarihinden önceki lehe hükümlerin uygulamada dikkate alınması gerekir. Eski düzenleme aşağıdaki gibidir; " …, bu kişiler hakkında suç, ağırlaştırılmış müebbet hapis cezasını gerektirdiği takdirde dokuz yıldan oniki yıla; müebbet hapis cezasını gerektirdiği takdirde yedi yıldan dokuz yıla kadar hapis cezasına hükmolunur. Diğer cezaların üçte ikisi indirilir ve bu halde her fiil için verilecek hapis cezasıaltı yıldan fazla olamaz." [30] <BR>29.06.2005 T.5377 s.yasanın 5.mad. ile ,cezalardaki miktar ve oranlar küçükler aleyhine değiştirilmiştir.Yasanın R.G.de yayınlandığı 08.07.2005 tarihinden önceki lehe hükümlerin uygulamada dikkate alınması gerekir.Eski düzenleme aşağıdaki gibidir; "….. ağırlaştırılmış müebbet hapis cezasını gerektirdiği takdirdeondört yıldan yirmi yıla; müebbet hapis cezasını gerektirdiği takdirde dokuz yıldan oniki yıla kadar hapis cezasına hükmolunur. Diğer cezalarınyarısı indirilir ve bu halde her fiil için verilecek hapis cezası sekiz yıldan fazla olamaz" Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 