T.C. YARGITAY 6. CEZA DAİRESİ E. 2023/9153 K. 2023/9407 T. 20.3.2023 DAVA : Suça sürüklenen çocuk hakkında nitelikli tehdit suçundan kurulan hükmün; karar tarihi itibarıyla 6723 Sayılı Kanun'un 33. maddesiyle değişik 5320 Sayılı Kanun'un 8. maddesi gereği yürürlükte bulunan 1412 Sayılı Ceza Muhakemeleri Usulü Kanunu'nun (1412 Sayılı Kanun) 305. maddesi gereği temyiz edilebilir olduğu, karar tarihinde yürürlükte bulunan 5271 Sayılı Ceza Muhakemesi Kanunu'nun (5271 Sayılı Kanun) 260. maddesinin birinci fıkrası gereği temyiz edenlerin hükmü temyize hak ve yetkilerinin bulunduğu, 1412 Sayılı Kanun'un 310. maddesi gereği temyiz istemlerinin süresinde olduğu, aynı Kanun'un 317. maddesi gereği temyiz isteğinin reddini gerektirir bir durumun bulunmadığı yapılan ön inceleme neticesinde tespit edilmekle, gereği düşünüldü: KARAR : I. HUKUKİ SÜREÇ 1. Kütahya Cumhuriyet Başsavcılığının 2012/8162 soruşturma numaralı ve 16.10.2012 tarihli iddianamesi ile suça sürüklenen çocuk hakkında nitelikli tehdit suçundan, 5237 Sayılı Türk Ceza Kanunu'nun (5237 Sayılı Kanun) 106/2-a, 31/3, 56/1 ve Çocuk Koruma Kanunu'nun 5. maddeleri uyarınca cezalandırılması talebiyle kamu davası açılmıştır. 2. Kütahya 1. Asliye Ceza Mahkemesinin, 26.03.2013 tarihli ve 2013/148 Esas, 2013/240 Karar sayılı kararı ile suça sürüklenen çocuk hakkında nitelikli tehdit suçundan, 5237 Sayılı Kanun'un 106/2-a, 31/3 ve 62. maddeleri uyarınca 1 yıl 1 ay 10 gün hapis cezası ile cezalandırılmasına hükmedilerek 5271 Sayılı Kanun'un 231/5. maddesi gereğince hükmün açıklanmasının geri bırakılmasına karar verildiği, aynı Sayılı Kanun'un 231/8. maddesi uyarınca 3 yıl denetim süresi belirlendiği, bu kararın 15.04.2013 tarihinde kesinleştiği anlaşılmıştır. 3. Kütahya 1. Ağır Ceza Mahkemesi'nin 03.03.2015 tarihli ve 2014/266 Esas, 2015/66 Karar sayılı kararı ile; suça sürüklenen çocuğun denetim süresi içerisinde 11.09.2014 tarihinde işlediği uyuşturucu veya uyarıcı madde ticareti yapma veya sağlama suçu nedeniyle 5237 Sayılı Kanun'un 188/3, 43. maddeleri uyarınca 15 yıl hapis ve 3.000,00 TL adli para cezası ile cezalandırılmasına karar verilerek anılan kararın 17.09.2015 tarihinde kesinleşmesi üzerine iş bu dosyaya ihbar edilmiştir. 4. İhbar üzerine Kütahya 1. Asliye Ceza Mahkemesi'nin 17.12.2015 tarihli ve 2015/642 Esas, 2015/828 Karar sayılı kararı ile 5271 Sayılı Kanun'un 231. maddesinin on birinci fıkrası uyarınca hükmün açıklanmasına ve suça sürüklenen çocuk hakkında 5237 Sayılı Kanun'un 106/2-a, 31/3 ve 62. maddeleri uyarınca 1 yıl 1 ay 10 gün hapis cezası ile cezalandırılmasına karar verilmiştir. 5. Yargıtay Cumhuriyet Başsavcılığınca bozma kararı verilmesi görüşünü içeren tebliğname ile dava dosyası Daireye tevdi edilmiştir. II. TEMYİZ SEBEPLERİ Suça Sürüklenen Çocuk ve Müdafiinin Temyiz İstekleri; 1. Usule, yasaya ve hakkaniyete aykırı olan kararın bozulması gerektiğine, 5271 Sayılı Kanun'un231/11. maddesine göre yeniden değerlendirme yapılmaksızın hükmün aynı şekilde açıklanamayacağına, 2. Vesaire, İlişkindir. III. GEREKÇE 1. Suça sürüklenen çocuğun, kavga ettiği sırada araya giren mağdurun boğazına bıçak dayamak suretiyle mağduru tehdit ettiği anlaşılmıştır. 2. Suça sürüklenen çocuğun yargılama konusu eylemi için, 5237 Sayılı Kanun'un106/2-a, 31/3. maddeleri uyarınca belirlenecek cezanın türü ve üst haddine göre aynı sayılı Kanun'un 66. maddesinin birinci fıkrasının (e) bendi ve 66. maddesinin ikinci fıkrası gereği 5 yıl 4 aylık olağan dava zamanaşımı süresinin öngörüldüğü anlaşılmıştır. 3. 5237 Sayılı Kanun'un 67. maddesinin ikinci fıkrasının (d) bendi uyarınca zamanaşımı süresini kesen son işlemin 17.12.2015 tarihli mahkûmiyet kararı olduğu ve bu tarihten inceleme tarihine kadar, 5 yıl 4 aylık olağan zamanaşımı süresinin gerçekleşmiş olduğu belirlenmiştir. SONUÇ : Gerekçe bölümünde açıklanan nedenle Kütahya 1. Asliye Ceza Mahkemesi'nin 17.12.2015 tarihli ve 2015/642 Esas, 2015/828 Karar sayılı kararına yönelik suça sürüklenen çocuk ve müdafiinin temyiz istekleri yerinde görüldüğünden hükmün, 1412 Sayılı Kanun'un 321. maddesinin birinci fıkrası gereği BOZULMASINA, bu husus yeniden yargılamayı gerektirmediğinden aynı sayılı Kanun'un 322. maddesinin birinci fıkrasının (1) numaralı bendinin verdiği yetkiye dayanılarak suça sürüklenen çocuk hakkındaki kamu davasının, 5271 Sayılı Kanun'un 223. maddesinin sekizinci fıkrası gereğince gerçekleşen zamanaşımı nedeniyle, Tebliğname gerekçesine aykırı olarak, oybirliğiyle DÜŞMESİNE, Dava dosyasının, Mahkemesine gönderilmek üzere Yargıtay Cumhuriyet Başsavcılığına tevdiine, 20.03.2023 tarihinde karar verildi. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 