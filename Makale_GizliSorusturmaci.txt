GİZLİ SORUŞTURMACI Yazarın Adı : ERKAM MALBELEĞİ,ARŞ. GÖR. İstanbul Üniversitesi Siyasal Bilgiler Fakültesi Kamu Yönetimi Bölümü Hukuk Bilimleri Anabilim Dalı Belge Türü : Makale Eserin Konusu : CEZA VE CEZA USUL HUKUKU, KARŞILAŞTIRMALI HUKUK, DİĞER İÇİNDEKİLER GİRİŞ <BR>Birinci <BR>Bölüm <BR>KORUMA <BR>TEDBİRLERİ <BR>VE <BR>ÖZELLİKLERİ <BR>İkinci <BR>Bölüm <BR>KAVRAMLAR <BR>Üçüncü <BR>Bölüm <BR>HUKUKUMUZDA <BR>GİZLİ <BR>SORUŞTURMACI <BR>Dördüncü <BR>Bölüm <BR>GİZLİ <BR>SORUŞTURMA <BR>SIRASINDA <BR>ELDE <BR>EDİLEN <BR>BİLGİLERİN <BR>DEĞERLENDİRİLMESİ <BR>Beşinci <BR>Bölüm <BR>KARŞILAŞTIRMALI <BR>HUKUKTA <BR>GİZLİ <BR>SORUŞTURMACI <BR>SONUÇ <BR> GİRİŞ Dünyada giderek artan örgütlü suçlar ve bunlarla mücadele, ülkemiz açısından da hassasiyet arzetmektedir. Bu tip suçlarla mücadele bakımından, diğer suç tipleriyle mücadele açısından kullanılan usuller yetersiz kalmaktadır. Diğer bir ifadeyle bu suçların temelini oluşturan örgüt sistemi nedeniyle bu tip suçların soruşturulması ve kovuşturulması diğer suç tiplerine nazaran, delillere ulaşmak açısından, zorluk arzetmektedir. Sözkonusu durum bu açıdan değerlendirildiğinde, özel usullere tabi olan gizli soruşturmacı görevlendirmenin suçlulukla mücadele bağlamında etkinliği ve önemi gündeme gelmektedir. Elbette burada kast edilen sadece terör örgütü ya da bu tip örgütlü suçlar değildir. Ancak bilindiği üzere gizli soruşturmacı daha çok bu suç tipleri için kullanılmakta ve bu şekilde etkili sonuçlara ulaşılabilmektedir. Bunun bilinciyle hareket etmekle birlikte; her şeye rağmen bunun bir tedbir olması nedeniyle temel hak ve özgürlükler bağlamında da durumu değerlendirmek gerekecektir. Bu sebeple çalışmamızda öncelikle koruma tedbirlerine ve bu tedbirlerin şartlarına genel olarak değinmeyi uygun bulduk. İlerleyen bölümlerde ise kendi hukuk sistemimizi ve örnek olarak ele aldığımız başka hukuk sistemlerini ayırarak kısmen de olsa karşılaştırma imkanı sunduk. Çalışmamızın kapsamı Türk Ceza Mevzuatı'nın Avrupa Birliği'ne uyum sürecinde değiştirilmesi, uyumlaştırılması olması nedeniyle Türk hukuk sisteminde bu program çerçevesinde gerçekleşen değişimlere de yer verdik. Türk hukuk sistemi içindeki incelememizi ise uygulamadan ziyade teorik bilgiler üzerine kurabildik. Zira hiç kimse bu konudaki uygulamadaki sorunlar konusunda, hatta uygulamasının nasıl olduğu konusunda dahi, konunun "gizlilik" arzetmesi sebebiyle, bilgi vermek istememektedir. Sonuç kısmında ise, anlatılan konular çerçevesinde kısa bir toparlama ve "olması gereken hukuk" bakımından bir değerlendirme yapmaya çalıştık. Birinci Bölüm KORUMA TEDBİRLERİ VE ÖZELLİKLERİ Gizli soruşturmacı tedbiri de koruma tedbirlerinden biri olduğundan dolayı öncelikli olarak kısaca koruma tedbirlerinin ne olduğu ve ortak özelliklerinden bahsetmenin yararlı olacağı kanaatindeyim. I. Tanım Ceza muhakemesinde, muhakemenin yapılabilmesini veya yapılan muhakemenin sonunda verilecek kararların icrailiğinin sağlanabilmesi ve muhakeme masraflarının karşılanmasını sağlamak amacıyla, kural olarak, gecikmesinde sakınca bulunan durumlarda, karar verme yetkisini haiz olan kişiler tarafından, muhakeme neticesinde verilecek hükümden önce verilen ve bazı temel hak ve hürriyetlere geçici olarak müdahaleyi gerektiren kanunî çarelere koruma tedbirleri denir. [1] <BR> II. Ortak Özellikleri [2] <BR> -Yasa ile düzenlenmiş olması, -Şüphelerin belli bir yoğunlukta olması, -Henüz hüküm verilmeden temel bir hakkı sınırlaması, -Geçici olması, -Muhakemenin yapılabilmesini sağlamak ve/veya verilecek kararın kağıt üzerinde kalmasını önlemek ve/veya delil temin veya muhafaza etmek amacının bulunması, -Gecikmede sakınca bulunması, -Hakim, gecikemez hallerde, savcı kararı bulunması, -Oranlılık (ölçülülük ilkesi) bulunması. III. İlgili Kavramların Açıklanması A. Şüphe Bir mesele, bir olayla ilgili mevcut durumda eldeki veriler mevcut durumu tam olarak anlamamızı mümkün kılmıyor ise ya da eldeki veriler zıt yönlü ve tercih yapılamayacak şekilde ise bu durumda şüphe söz konusu olacaktır. Ceza Muhakemesi Hukuku'nda söz konusu olan şüphe ise, "soruşturmanın başında, yetkililerin delillere dayanan bir tahmininden ibaret iken, soruşturmanın daha sonraki evrelerinde ve kovuşturma evresinde iddiayı destekleyen delillerle savunmayı destekleyen delillerin yetkililere eşit değerde görünmesinden ve bu yetkililerin bu yüzden savunma veya iddia lehinde veya aleyhinde net bir kanıya varamamalarından ibarettir." [3] <BR> Buradan anlaşıldığı üzere ceza muhakemesinde, delil olmaksızın ne şüphe söz konusu olacaktır ne de herhangi bir ceza muhakemesine ilişkin bir işlem yapılabilecektir. Dolayısıyla ceza muhakemesinin temelini teşkil eden mesele "suç şüphesi" dir. Delillerin kuvveti ise şüphenin kuvvet derecesini ortaya koyacaktır. Şüphenin kuvvet derecesi pratik önemini koruma tedbirlerine başvurma hususunda göstermektedir. Koruma tedbirlerine başvurmada temel alınan nokta şüphenin derecesi olup buna göre bir koruma tedbirine başvurulup başvurulamayacağı tespit edilmektedir. Eldeki delillerin olayı netliğe kavuşturma hususunda zayıf olması durumunda basit şüpheden, eldeki delillerin olayı netliğe kavuşturma hususunda yeterli yahut kuvvetli olması durumunda ise yoğun şüpheden söz edilebilir. [4] <BR> 1. Basit Şüphe, Başlangıç Şüphesi Basit şüphe, dayanağını teşkil eden delillerin basit, yetersiz ve/veya sayıca az olmasıdır. Soruşturmaya başlanabilmesi için, ortada bulunan delillerin belli bir suçun işlendiği yolunda en azından bir belirti teşkil etmesi, bir şüphe ortaya koyması şarttır.[5] <BR> 2. Yoğun Şüphe Yukarıda da belirtildiği üzere eldeki delillerin olayı netliğe kavuşturma hususunda yeterli yahut kuvvetli olması durumunda yoğun şüpheden söz edilir. Yoğun şüphe, "Yeterli Şüphe" ve "Kuvvetli Şüphe" olmak üzere ikiye ayrılmaktadır.[6] <BR> Yapılacak bir yargılamada sanığın mahkum olması ihtimali beraat etmesi ihtimalinden daha kuvvetli ise, yeterli şüphe var demektir. CMK, iddianamenin düzenlenebilmesi için yeterli şüphenin bulunması şartını aramıştır. Yine aynı şekilde, yapılacak bir yargılamada, sanığın mahkum olması ihtimali kuvvetle muhtemel ise, kuvvetli şüphe var demektir. [7] <BR> B. Hükümden Önce Temel Bir Hakkı Sınırlaması Koruma tedbirlerinde, tedbire konu kişinin suçlu olup olmadığı henüz bir yargı kararıyla sabit hale gelmemiş olmasına rağmen, yargılamanın neticelerine benzer, doğrudan veya dolaylı olarak bir özgürlüğe müdahale, bir hakkın sınırlanması söz konusu olmaktadır. [8] <BR> C. Geçici Olması Koruma tedbirleri, ceza yargılamasının işlerliğinin sağlanması amacına hizmet eden araçlardır. Bu sebeple koruma tedbirleri, başvurulması amacına uygun düştüğü sürece devam edecek; gerek kalmaması durumunda da söz konusu tedbir kaldırılacaktır.[9] <BR>Bu tedbirlerin hüküm verilinceye kadar devam etmesi gerektiği şeklinde bir kural olmayı aksine bu tedbirlerin uygulanması amacın gerçekleşmesi ile sınırlı olmak durumundadır.[10] <BR> D. Gecikmede Sakınca Bulunması Gecikmesinde sakınca bulunmasından anlaşılması gereken, bu önleme başvurulmaması ya da geç başvurulması durumunda ceza muhakemesinin bundan, verilen kararın kağıt üzerinde kalması, yargılamanın yapılamaması gibi şekillerde zarar görmesidir.[11] <BR>Böyle bir zarar söz konusu olmayacak ise bu tedbirlere başvurulamayacaktır. E. O ranlılık ( Ölçülülük İlkesi ) Bulunması Koruma tedbiri oranlılık (ölçülülük) ilkesine aykırı olamaz. Burada bir koruma tedbirine başvurmakla elde edilecek fayda ile yine bu tedbirle ortaya çıkacak zarar arasında makul, akla uygun bir ölçü olmalıdır. [12] <BR>Daha farklı bir anlatımla sanık/şüpheliye yüklenen suç neticesinde verilecek cezanın fazla ya da az olması ile başvurulacak tedbirin arasında bir dengenin bulunması, orantının olması gerekir[13]. Bu oranlılık, genel olarak tedbire hükmedecek kurum tarafından gözetilecektir. Bunun yanında oranlılığın kanunla da düzenlendiği örnekler mevcuttur.[14] <BR>CMK <BR>139/1 de bulunan "Gizli soruşturmacı" koruma tedbirine başvurma hususundaki "başka suretle delil elde edilme olanağının bulunmaması" düzenlemesi de, "oranlılık" la uyumlu bir şekilde, kişi özgürlüğünü kısıtlayan bu tedbire başvurma şartının ağırlaştırılmasını destekler niteliktedir.[15] <BR>Burada "başka suretle delil elde edilme olanağının bulunmaması" nın yorumunun, diğer tedbirlere başvurulup netice alınamamış olması gerektiği şeklinde değil, başka yollara başvurulsa dahi netice alınamayacağı yönünde bir beklentinin bulunması şeklinde yapılması gerekir. [16] <BR> İkinci Bölüm KAVRAMLAR I. Gizli Soruşturmacı Gizli soruşturmacının tanımına, 14.1.2007 tarihli Ceza Muhakemesi Kanunu'nda öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik'in <BR>4/1-ç maddesinde yer verilmiş olup; buna göre gizli soruşturmacı gerektiğinde örgüt içine sızmak, gözetlemek, izlemek, örgüte ilişkin her türlü araştırmada bulunmak ve örgütün işlediği suçlarla ilgili iz, eser, emare ve delilleri toplamak ve muhafaza altına almakla görevlendirilen kamu görevlisini ifade etmektedir. II. "Gizli Soruşturmacı" Benzeri Tanımlar Gizli soruşturmacı, gerektiğinde örgüt içine sızarak gözetlemek, izlemek, örgütle ilgili her türlü araştırmalarda bulunmak ve suçlarla ilgili iz, eser, emare ve delilleri toplamak ve muhafaza altına almakla görevlendirilen kamu görevlisidir. Gizli soruşturmacı, muhbir (informant, bilgi veren) güvenilir adam ve kışkırtıcı ajan kurumlarıyla benzerlik taşısa da birbirinden farklı kavramlardır. Muhbir (bilgi veren, informat) kovuşturma makamlarınca belirli suçların işlendiği bilinen veya tahmin edilen yerlerde bulunan ve belli bir menfaat karşılığında işlenen veya işlenmekte olan suçlarla ilgili bazı bilgileri ilgili birimlere aktaran kişidir. Bu kişiler genellikle simitçi, ayakkabı boyacısı, garson gibi çalışan kimseler olabileceği gibi sokaklarda yaşayan insanlar da olabilir. [17] <BR> Kışkırtıcı ajan ise, içinde bulunduğu suç örgütünün bazı suçların işlenmesini teşvik ve tahrik ederek suçun işlenmesini sağlamaktır. Kışkırtıcı ajan kullanılmasının hukuk devleti ilkesi bakımından büyük sorunlar yaratması karşısında, örgütlü suçlulukla mücadelede gizli soruşturma yapan bir görevliden yararlanma düşüncesi ortaya çıkmıştır. Dolayısıyla gizli soruşturmacı, temelde kışkırtıcı ajandan farklı olarak hiçbir zaman azmettiren durumunda bulunmamaktadır.[18] <BR> Güvenilir kişi ise, bir örgüt içinde bulunup örgütle ilgili bilgileri mutad olarak kovuşturma makamlarına bildiren ve bunun karşılığında bir menfaat temin eden kimsedir. Bu kişilerin kamu görevlisi sıfatının bulunması şartı yoktur. Örgütlü suçlulukla mücadelede konusunda bu kişilerden faydalanılması bir zorunluluk teşkil etse de böyle bir müessese CMK'da düzenlenmemiştir.[19] <BR>Şu halde adli kolluk tarafından, "güvenilir kişi", "bilgi veren" veya "muhbir" adıyla kimliği gizli tutularak, soruşturma esnasında faydalanılan bu kişilerden elde edilen bilgi ve beyanlara soruşturma ve kovuşturma dosyasında, sanık ve müdafiinin savunma hakkı göz ardı edilerek yer verilmesi hukuka aykırılık teşkil edecektir. Hukuka aykırı olarak elde edilecek delil de, "hukuka aykırı delilin uzak etkisi" prensibi gereği, kendisinden hareketle elde edilecek diğer delillerin de ceza kovuşturmasında kullanılmasının önüne geçecektir. [20] <BR> Üçüncü Bölüm HUKUKUMUZDA GİZLİ SORUŞTURMACI I. Gizli Soruşturmacı Görevlendirilmesi Gereken Nedenler Örgütlü olarak işlenen suçlar ve failleri ile ilgili yapılacak ceza muhakemesi safhalarında delil elde etmek bazen imkansıza varır derecede güçtür. Örneğin; yüksek gelir getiren uyuşturucu, silah, tarihi eser kaçakçılığı gibi suçlar, örgütlü olarak ve ileri teknoloji kullanılarak işlenmektedir. [21] <BR>Ayrıca bu tip suçların işlenmesinde gerekli ve zorunlu örgütlü yapının ayakta kalabilmesinin en önemli sebebi bu suç işleyenler ve işledikleri suçlar açısından "gizlilik" tir. Zira genellikle bu tip suçlar tek sefer işlenmekle kalmamakta doğası gereği failler açısından bir iş haline gelmekte ve bunun neticesinde de bu işlere dair pazarlar oluşmaktadır. Türkiye, uyuşturucu sevkiyatı konusunda uyuşturucu üreten ülkelerle, tüketen ülkeler arasında bir köprü durumunda olduğundan bu tip örgütlü suçların işlenmesine müsait konumdadır. Bununla birlikte yine birçok legal ticari taşımacılığın jeopolitik konumu gereği güzergahı üzerinde olduğundan, Türkiye' ye ticari malların girişi ve çıkışı oldukça yoğundur. Bu durum da bu tip suçların işlenmesi nispeten daha kolay hale gelmekte ve işlenen suç sayısı da buna paralel olarak artmaktadır. Uyuşturucu kaçakçılığı ve buna benzer örgütlü olarak işlenen suçlarla ilgili tanık, parmak izi, saç teli bulmak mümkün değildir. Ancak ileri teknoloji ürünü araçlarla izlenebilir ve delil elde edilebilir olan bu suçların kovuşturulması ve bu nitelikte yeni suçların işlenmesinin önlenmesi, ancak ciddi istihbarat çalışması ile mümkün olabilmektedir.[22] <BR> II. Gizli Soruşturmacı Tedbirinin Niteliği Gizli soruşturmacı örgüte karşı güven sağlamayı başararak suçla ilgili bilgi ve belgeleri elde edecek ve bilgi akışını sağlayacaktır. [23] <BR>Bunu yapabilmesi için de kimliğini değiştirebilecektir. Değiştirilen bu kimlikle gizli soruşturmacı hukuki işlemler yapabilecek ve bu işlemler geçerli olacaktır. Burada akla gelen, kimlik değiştirmenin bir suç oluşturup oluşturmayacağıdır. Ancak gizli soruşturmacı tedbirinin uygulanabilmesi için duyulan ihtiyaçların en önemlisi kimliğin değiştirilmesidir. O nedenle de kimliğin oluşturulması ve devam ettirilmesi bir suç oluşturmayacak ve bunlar için zorunlu olan gerekli belgeler hazırlanabilecek, değiştirilebilecek ve kullanılabilecektir. [24] <BR> Burada ortaya çıkabilecek en temel sorun, gizli soruşturmacının örgütün işlediği suçlara katılmasının yasal olup olmamasıdır. Gizli soruşturmacının suç işlemesi örgütün işlediği suçlara katılması olanaklı ve yasal değildir. Yani gizli soruşturmacı elbette suç örgütü içinde bulunacak, suçun işlendiğini gördüğü halde müdahale etmeyecek, pasif ya da aktif hareketlerle örgütün üyesiymiş gibi davranacak; ancak suçlara bizzat katılamayacaktır. [25] <BR>Bunun yasal dayanağı da CMK <BR>m. 139/5 olup, soruşturmacının görevini yerine getirirken suç işleyemeyeceği belirtilmiştir. Yalnız aynı fıkra da şu da belirtilmiştir ki, gizli soruşturmacı örgüt üyesiymiş gibi pasif ya da aktif davranışlarda bulunması nedeniyle de sorumlu tutulmayacaktır. Yani bu konuda bir cezai sorumluluğu bulunmayacaktır. [26] <BR> Bu doğrultuda, gizli soruşturmacı görevine başlamadan önce kendisine, işlemekte olduğu suçlardan dolayı sorumlu tutulmayacağı, ancak görevini yerine getirirken suç işlemeyeceği ile diğer hak ve yükümlülüklerini anlatan Gizli soruşturmacı bilgilendirme tutanağı [27] <BR>düzenlenip, dosyasında saklanmaktadır. III. Gizli Soruşturmacının çalışma ilkeleri Yönetmelik'in <BR>28. Maddesi gizli soruşturmacının nasıl çalışacağına ilişkin ilkeleri belirlemiştir. Buna göre gizli soruşturmacının; operasyonla ilgili işlemleri soruşturmayı yürüten kolluk kuvvetlerince, diğer işlemleri ise ilgili kolluk kuvvetinin bu konuya ilişkin görevlendireceği birimce yürütülecektir. Madde 28/2'nin birinci cümlesi, gizli soruşturmacı olarak kullanılacak kişinin, soruşturmayı yürüten kolluk kuvvetinin talebi üzerine bu konuya ilişkin görevlendirilen birim tarafından saptanacağını belirtmektedir. [28] <BR>Ancak, görevlendirilecek kişinin bu hususta rızasının alınması şarttır. Bu kişiye ilgili kolluk birimi tarafından bir aidiyet numarası verilir ve ilgili kolluk birimince yürütülecek işlemler ile suçun soruşturma ve kovuşturması sırasında bu aidiyet numarası kullanılacaktır.[29] <BR> 28/3. Maddeye göre Gizli soruşturmacıya ilişkin tüm bilgi ve belgeler ilgili kolluk biriminde saklanacaktır. [30] <BR> Bir suç soruşturması nedeniyle görevlendirilen gizli soruşturmacının takibi, can güvenliğinin sağlanması ve hayatının tehlikeye düştüğü durumlarda, bu kişinin operasyondan çekilmesi ile kollukla irtibatının sağlanması için ilgili kolluk birimi tarafından sorumlu kolluk görevlisi belirlenir. [31] <BR> Gizli soruşturmacı görevi sırasında ilgili kolluk birimine gerektikçe rapor verecektir. Bu raporların ne şekilde verileceği gizli soruşturmacı ve sorumu kolluk görevlisi tarafından belirlenecektir. [32] <BR>Düzenlenen bu rapor da kolluk tarafından Cumhuriyet başsavcılığına sunulacaktır. IV. Gizli Soruşturmacı Kullanılması Tedbirinin Uygulanma Koşulları Bir soruşturma ile ilgili gizli soruşturmacı atanabilmesi için soruşturma konusu suçun işlendiği hususunda; -Kuvvetli şüphe sebeplerin bulunması ve -Başka surette delil elde edilememesi [33] <BR> gerekmektedir. "Kuvvetli şüphe" den anlaşılması gereken, mevcut delillere göre yapılacak muhakeme sonunda mahkum olma halinin kuvvetle muhtemel olması halidir. Yeterli şüphe ya da basit şüphenin olması halinde bu yönteme başvurulamayacaktır.[34] <BR>Başka suretle delil elde edilememesi ise, başka tedbirlerle faillerin belirlenmesi, ele geçirilmesi veya suç delillerinin elde edilmesi mümkün ise, gizli soruşturmacı görevlendirilmesine karar verilememesini ifade eder.[35] <BR> Burada önemle belirtilmesi gereken şudur ki, tedbirin uygulanabilmesi için öngörülen bu iki koşulun varlığı halinde, soruşturma konusu suç ve kişi ile ilgili önce iletişimin denetlenmesi ve sonra gizli soruşturmacı ya da teknik takip tedbirlerinin uygulanması ve bu tedbirler arasında öncelik sonralık derecelendirilmesi yapmak yasal değildir. [36] <BR>Yani Cumhuriyet Savcılığı her üç tedbirin aynı anda uygulanmasını hakimden talep edebileceği gibi, gecikmesinde sakınca olan hallerde bunların aynı anda uygulanmasına kendisi de karar verebilecektir. V. Gizli Soruşturmacı Kullanılması Tedbirinin Uygulanabileceği Suçlar Başlıktan da anlaşılacağı üzere gizli soruşturmacı her türlü suç bakımından uygulama alanı bulamayacaktır. Hangi suçlar bakımından uygulanabileceği CMK m. 139/7'de belirtilmiştir. Buna göre: a) Türk Ceza Kanunu'nda <BR>yer alan; 1. Uyuşturucu veya uyarıcı madde imal ve ticareti (madde 188) 2. Suç işlemek amacıyla örgüt kurma (iki, yedi ve sekizince fıkralar hariç, madde 220) 3. Silahlı örgüt (madde 314) veya bu örgütlere silah sağlama (madde 315) b) Ateşli silahlar ve bıçaklar ile diğer aletler hakkında kanunda tanımlanan silah kaçakçılığı (madde 12) suçları c) Kültür ve tabiat varlıklarını koruma kanununun <BR>68 ve 74. maddelerinde tanımlanan suçlar hakkında gizli soruşturması atanabilecektir. 139. maddenin 7/a-2. Fıkrasında "Suç işlemek amacıyla örgüt kurma" suçunu "iki, yedi ve sekizinci fıkralar hariç" denip, TCK'nin 220. Maddesine ilişkin soruşturmalarda bu tedbirin uygulanabileceği belirtilmiş olsa da, 14.1.2007 tarihli Ceza Muhakemesi Kanunu'nda Öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik'in <BR>26. Maddesi, TCK'nin 220. Maddesinin iki, yedi ve sekizinci fıkralarında yer alan suçların bir terör örgütünün faaliyeti kapsamında işlenmesi halinde, bu suçlar için de gizli soruşturmacı kullanılabileceğini belirtmiştir. Bu yönetmelik hükmünün dayanağı ise 3713 sayılı Terörle Mücadele Kanunu'nun <BR>10/1. Maddesinin f bendinde yer alan "Ceza Muhakemesi Kanunu'nun <BR>135/6 fıkrasının a bendinin 8 numaralı alt bendindeki, 139/7 fıkrasının a bendinin 2 numaralı alt bendindeki ve 140/1 fıkrasının a bendinin 5 numaralı alt bendindeki istisnalar uygulanmaz." hükmüdür. VI. Gizli Soruşturmacı Talebi, Kararı ve İçeriği A. Gizli Soruşturmacı Talebi ve kararı Cumhuriyet savcısı Yönetmelik' <BR>in 23/2. maddesi gereğince, soruşturma konusu suçun işlendiği hususunda "kuvvetli şüphe" sebeplerinin bulunması ve "başka suretle delil elde edilememesi" koşullarının bir arada bulunması halinde, doğrudan doğruya ya da emrindeki adli kolluk görevlileri tarafından kendisine bildirilen gizli soruşturmacı görevlendirilmesine ilişkin bilgi ve belgeleri de ekleyerek karar vermesi için hakimden talepte bulunacaktır. Ancak Yönetmelik 23/3. Maddesinde gecikmesinde sakınca bulunan haller de düzenlenmiş olup, bu hallerde Cumhuriyet Savcısı hakim kararı olmadan karar verebilecektir. Mülga 4422 sayılı kanunda <BR>Cumhuriyet savcısı tarafından verilen gizli soruşturmacı görevlendirme kararının 24 saat içinde hakim onayına sunulması gerektiği hükme bağlanmıştı. Ancak CMK Cumhuriyet savcısının verdiği kararı hakim onayına sunma zorunluluğu getirmemiştir.[37] <BR> B. İçeriği Bu talep ve kararda yer alması gereken hususları Yönetmelik 24. Maddesinde düzenlemiştir. Buna göre: -Soruşturma numarası, -Aidiyet numarası, -Kararın hangi suçun soruşturulması için istendiği ve bu suça ilişkin kuvvetli şüphe sebeplerinin neler olduğu, -Gizli soruşturmacının araştırmada bulunacağı örgüt veya kişilerle ilgili bilgiler, -Başka surette delil elde edilmesi imkanının bulunmadığı hakkındaki açıklama, bilgi veya belgeler yer almalıdır. Gizli soruşturmacı atanmasına ilişkin karar Cumhuriyet Başsavcılığı'na teslim edilir ve mahkeme kaleminde kalan suretinin gizli tutulması için ilgili hakim tarafından gerekli tedbir alınacaktır. [38] <BR>Söz konusu kararlar Yönetmelik' <BR>in 24/2. Maddesi gereğince tedbir süresince değişik iş kartonuna değil, ilgili kartonuna ilave edilmelidir. Gizli soruşturmacının kimliği ile ilgili tüm bilgiler talep ve kararda gösterilemeyeceği gibi, görevin sona ermesinden sonra da gizli tutulacaktır. Soruşturmacı görevlendirilmesine ilişkin karar ve diğer belgeler de ilgili Cumhuriyet başsavcılığında muhafaza edilecektir. [39] <BR> VII. Gizli Soruşturmacı Tedbirinin Uygulanma Süresi Öncelikle belirtmek gerekir ki, CMK'nin ilgili hükmü süre bakımından bir düzenlemeye yer vermemiştir. Bir örgütün içine sızılması uzun zaman alacağı gibi [40], örgütte güven kazanılması ve bilgi akışını sağlamaya hazır hale gelinmesinde geçecek gözetleme, izleme, örgüte ilişkin araştırmada bulunma ve örgütün işlediği suçlarla ilgili iz, eser, emare ve delilleri toplama işlemleri de [41] <BR>örgütün türüne ve genişliğine göre değişik sürelere ihtiyaç duyulacağından dolayı sürenin öngörülmemiş olmasının doğruluğu savunulmaktadır. Ancak bu düzenlemenin olmamasını eleştiren görüş [42] <BR>bu durumun hukuka aykırılık ve keyfi uygulamaları getirebileceğini düşünmektedir. CMK dan farklı olarak Mülga 4422 sayılı kanunda gizli soruşturmacının üç aylık süre için örgüt içine gönderileceği, gerekirse üçer ay olmak üzere iki kez daha uzatılabileceği hükme bağlanmıştır.[43] <BR> VIII. Gizli Soruşturmacı Tedbirinin Uygulanmasına Son Verilmesi Bu konuda da CMK bir düzenlemeye gitmemiştir. Ancak yukarıda da belirttiğimiz üzere gizli soruşturmacı görevlendirebilmek için bir arada olması gereken şartların ortadan kalkması halinde tedbirin uygulanmasına son verileceğini söylenebilir. Örneğin suç işlendiğine dair kuvvetli şüphenin ortadan kalkması ya da başka tedbirlerle delil elde edilebilecek durumun ortaya çıkması halinde, gizli soruşturmacı uygulamasına son verilir.[44] <BR>Ancak buna karar verecek olan yetkili merci kolluk değildir.[45] <BR>Tedbirin kaldırılmasına bu delilleri kamu davasını açmada değerlendirecek olan savcı karar verecektir. O halde delil yetersizliği nedeniyle kovuşturmama kararı verilmesi nedeniyle de ya da dava açmaya yeterli delil olup, dava açıldığı için de artık tedbire gerek olmadığından tedbir sona erdirilebilir. [46] <BR> IX. Gizli Soruşturmacının Sayısı Gizli soruşturmacının birden fazla olması mümkündür. Yönetmelik'in <BR>27/1. Fıkrasına göre aynı soruşturmayla ilgili birden fazla gizli soruşturmacı görevlendirilebilir. Bu sayıyı sınırlayan bir hüküm yoktur.[47] <BR> X. Gizli Soruşturmacının Yapacağı Faaliyetlerden Sorumluluğu Gizli soruşturmacı, faaliyetlerini izlemekle görevlendirildiği örgüte ilişkin her türlü araştırmada bulunmak ve bu örgütün faaliyetleri çerçevesinde işlenene suçlarla ilgili delilleri toplamakla yükümlüdür.[48] <BR> Gizli soruşturmacı hiçbir zaman suç işlemeye azmettirici olmayacaktır. Bu yönü ile gizli soruşturmacı, hukuk devleti ilkesi açısından değişik sorunların yaşanmasına neden olan kışkırtıcı ajandan ayrılmaktadır. Öte yandan önemli olan delillerin elde edilmesi olmasına rağmen nu amacın gerçekleştirilebilmesi için "gizli soruşturmacı suç işleyebilir" demek hukuk devletinde mümkün değildir.[49] <BR> Ülkemiz açısından duruma bakıldığında , kanun, açıkça gizli soruşturmacının suç işlemesine yasak getirmiştir. Beşinci fıkrada gizli soruşturmacı "görevini yerine getirirken suç işleyemez" denilmiştir. Bu durumda gizli soruşturmacı suç örgütü içine girerken, herhangi bir suç işlerse hukuki ve cezai bakımdan sorumlu olacaktır. Ancak gizli soruşturmacının da içinde bulunduğu örgütün, işlemiş olduğu suçlardan, gizli soruşturmacı sorumlu olmayacaktır. Fakat bu hüküm uygulamada değişik belirsizlikleri de beraberinde getirmektedir. Örneğin örgütün uyuşturucu kaçırdığını düşünelim. Uyuşturucunun nakledilmesi, paketlenmesi, bir başkasına teslim edilmesi gibi işlemler kanunlarımıza göre suçtur. Ancak burada soruşturmacının amacı, uyuşturucu kaçakçılığı yapmak ve suç işlemek değildir. Maddi unsur gerçekleşmişse de manevi unsur gerçekleşmediğinden TCK' nın 21. maddesinde "suçun oluşması kastın varlığına bağlıdır. Kast, suçun kanuni tanımındaki unsurların bilerek ve isteyerek gerçekleştirilmesidir" düzenlemesi gereği soruşturmacı bu eylemleri gerçekleştirse bile, uyuşturucu kaçakçılığı suçu oluşmayacaktır.[50] <BR>Fakat bunların dışında örgüt uyuşturucu kaçakçılığı yaparken asıl suçun yanında işlenebilecek adam öldürme, yağma, gasp, yaralama gibi suçları gizli soruşturmacının da işlemesi yahut azmettirme, yardım gibi iştirak durumlarının söz konusu olması durumunda gizli soruşturmacı bu suçlardan sorumlu olacak ve hakkında ceza kovuşturması yapılabilinecektir. Kanaatimce böyle bir düzenlemenin varlığı her ne kadar "hukuk devleti" ilkesinden hareketle ortaya çıkmış olsa da uygulamaya yönelik imkansızlıkları gündeme getirecektir. XI. Gizli Soruşturmacının Korunması Gizli soruşturmacının kimliği değiştirilebilir. Sahte kimlikle hukuki işlemler yapabilir. Sahte kimliğin oluşturulması ve devam ettirilmesi için zorunlu olması durumunda gerekli sahte belgeler hazırlanabilir, değiştirilebilir ve kullanılabilir. Banka hesabı, kredi kartı, nüfus cüzdanı, sürücü belgesi, pasaport, plaka, diploma ve bunlara benzer her türlü kimlik belirlemeye yarayan belgelerde değişiklikler yapılabilir. Bu belgelerin elde edilmesi için de sahte belgeler düzenlenebilir.[51] <BR> Soruşturmacı görevlendirilmesine ilişkin karar ve diğer belgelerle ilgili tüm işlemler gizli olarak yapılacaktır. Bu gizlilik, ilgili Cumhuriyet Başsavcılığının sorumluluğunda gerçekleşecektir. Görevin sona ermesinden sonrada gizlilik devam ettirilecektir.[52] <BR> 4422 sayılı kanunun uygulanmasına ilişkin Yönetmelikte, gizli soruşturmacının korunması ve işlemlerin yapılmasında görev alacak bir koruma birimi oluşturulmuştu. Gizli soruşturmacıya ilişkin tüm bilgilerin koruma biriminde saklanacağı belirtilmişti. Gizli soruşturmacıya, görevinin gerektirdiği belgelerin temin edilmesi, özlük haklarının korunması ve benzeri işlemlerin koruma birimi tarafından yerine getirileceği düzenlenmişti. Gizli soruşturmacının araştırmalarda bulunduğu operasyonun takibi, gizli soruşturmacı ile irtibat kurulması, gizli soruşturmacının can güvenliğinin sağlanması, gizli soruşturmacının hayatının tehlikeye düştüğü durumlarda operasyona son verilmesinden sorumlu olmak üzere bir kolluk görevlisi belirleniyordu.[53] <BR> Gizli soruşturmacı, görevi sırasında ilgili kolluk birimine gerektikçe rapor vermekte; bu raporların ne şekilde verileceği gizli soruşturmacı ve yukarıda belirtilen kolluk görevlisi tarafından belirlenmekteydi. Bu raporlarda gizli soruşturmacının gözetleme, izleme, araştırma neticesinde elde ettiği bilgilere ve topladığı delil, iz, emarelere yer veriliyordu. CMK adli kolluğun da kurulması nedeniyle, Cumhuriyet savcısını ön plana çıkartmış ve tüm bu işlemlerin yapılmasında ve belgelerin saklanmasında savcıya yetki ve görev verilmiştir.[54] <BR> XII. Gizli Soruşturmacının Denetlenmesi Gizli soruşturmacının gizlenmesinin amacı, gizli soruşturmacının denetimsiz eylemlerde bulunmasını korumak amacıyla değil, kendisinin can güvenliğini korumak amacıyla getirilmiştir. Zaten başından sonuna kadar Cumhuriyet savcısının denetiminde ve kontrolünde işlem yürüyecektir. [55] <BR> XIII. Gizli Soruşturmacının Yargılama Evresinde Tanık Olarak Dinlenip Dinlenemeyeceği Bu konuda CMK <BR>m. 139/3'ün lafzı dikkate alındığında gizli soruşturmacının görevinin sona ermesinden sonra da gizli tutulması öngörülmüş olması nedeniyle ve Yönetmelik' in 31. Maddesinde gizli soruşturmacının kimliği ile ilgili hiçbir bilginin talep ve kararda gösterilemeyeceği hükmüne yer verilmesi nedeniyle gizli soruşturmacının tanık olarak dinlenemeyeceği kanaatine varılmaktadır. Ayrıca CMK m. 58/2 gereğince de tanık olarak dinlenmesi mümkün değildir. [56] <BR>Çünkü gizli soruşturmacı kullanma tedbiri özünde gizli çalışma ve delil toplamayı gerektirmektedir. Ancak aksi düşüncede yazarlara [57] <BR>göre, kimliğinin açıklanmaması için duruşma salonuna getirilmemek, maske takmak, sesini teknik araçlarla değiştirmek ya da ifadesinin özel odalarda alınması gibi uygulamalarla dinleme mümkün olmalıdır. Bunun aksi durumunda sanık veya müdafii, sanık hakkında uygulanan yöntemlerden haberdar olamayacak ve itirazda da bulunamayacaktır. [58] <BR>Aynı şekilde hakim, gizli soruşturmacının bilgisine doğrudan başvuramadığı takdirde maddi anlamda doğrudan doğruyalık ilkesine da aykırılık söz konusu olacaktır. [59] <BR>Bunların yanında dayanak olarak CMK <BR>206, 210/1, 215, 216 ve 217/2 maddeleri gösterilebilecektir. Tanık olarak dinleme, söz konusu tedbirin uygulanması, sonuçlandırılması ve gizli soruşturmacının güvenliği bakımından uygulanması kolay, güvenli bir yöntem değildir. [60] <BR>Çünkü örgütün genişlik ve niteliğine göre, tüm birimlerin aynı anda ve süreçte çökertilmesi mümkün olmayabilir. Ayrıca tanık sıfatıyla kimliği gizlenerek veya yukarıda belirtilen yöntemler kullanılarak dinlenen tanığın vereceği bilgilere hangi seviye ve kademede bir mensubun ulaşabileceği tahmin edilebilir. İşte bu nedenlerle, gizli soruşturmacının tanık olarak dinlenmesi güvenliğini tehlikeye sokacağı gibi, bir başka soruşturmada görevlendirilmesine de engel olabilecektir. [61] <BR> Dördüncü Bölüm GİZLİ SORUŞTURMA SIRASINDA ELDE EDİLEN BİLGİLERİN DEĞERLENDİRİLMESİ I. Bilgilerin Niteliği Gizli soruşturmacının yaptığı görüşmeler ve konuşmalar, ifade alma olarak kabul edilemez. Zira CMK da, ifadenin belirli bir usuli prosedüre uygun olarak alınabileceği düzenlenmiştir. [62] <BR>Dolayısıyla bu usule göre alınmamış her türlü beyan ifade olarak kabul edilemeyecektir. Ayrıca Şüpheli ya da sanığın kendi aleyhlerine ifade vermek zorunda olmadıkları ilkesi de göz önüne alındığında, bu bilgilerin hukuka aykırı delil teşkil etmesi söz konusu olabilecektir. Gizli soruşturmacının elde ettiği bilgiler, konuşma ve görüşmeler, ifade alma ve dolayısıyla delil sayılmasa da diğer delillere ulaşmada bir başlangıç olabilmektedir. [63] <BR>Ancak gizli soruşturmacının gizli soruşturma sırasında elde edeceği somut (maddi) deliller hukuka uygun kabul edilebilecek, dolayısıyla yargılamada kullanılabilecektir. II. Örgütle ilgili toplanan delillerin imhası Yönetmelik' in 29. Maddesine göre tedbirin kullanılması sonucunda suç işlendiğine ilişkin bilgi edilmemişse, elde edilen tüm veriler kovuşturmaya yer olmadığı dair karar verilmesinden sonra Cumhuriyet savcısı ve sorumlu kolluk tarafından toplam 10 günü geçmemek kaydı ile imha edilir. Toplanan delillerin imhası için kovuşturmaya yer olmadığı kararının kesinleşmesi beklenmelidir. [64] <BR> İmha işlemi bu Yönetmelik' in ekinde yer alan İmha Tutanağı'na kaydedilmek suretiyle belirlenir. III. Soruşturma ile ilgili kişisel bilgilerin kullanılması yasağı CMK <BR>m. 139/6'ya göre soruşturmacı görevlendirilmesi suretiyle elde edilen kişisel bilgiler, görevlendirildiği ceza soruşturması ve kovuşturması dışında kullanılamaz. Yönetmelik' in 24. Maddesi uyarınca da gizli soruşturmacının hangi suçun soruşturulmasında kullanıldığı bellidir. Kanunda "kişisel bilgi" tanımına yer verilmemiştir. Bir görüşe göre gizli soruşturmacı tarafından elde edilen bilgiler kişisel bilgi olarak kabul edilmeli ve CMK'nin 139/4. Maddesi uyarınca soruşturmacı, faaliyetlerini izlemekle görevlendirildiği örgüte ilişkin her türlü araştırmada bulunmak ve bu örgütün faaliyetleri çerçevesinde işlenen suçlarla ilgili delilleri toplamakla yükümlü olduğuna göre, örgütün faaliyeti çerçevesinde işlenen suçlarla ilgili deliller hukuka uygun ve yasal kabul edilmelidir. Ancak örgütün faaliyetlerinde kapsamında olmayıp, örgüt üyesi bir kimsenin kişisel suçu ile ilgili edinilen bilgilerin, izlenmekte olan suç soruşturması ya da kovuşturmasında kullanılması hukuka aykırılık teşkil edecektir. [65] <BR>Örneğin [66] <BR>tefecilik suçunu işlemek için kurulmuş örgütün yöneticisinin kullandığı uyuşturucuya ilişkin gizli soruşturmacı tarafından edinilen delillerin uyuşturucu kullanma suçu soruşturmasında kullanılması yasal değilken, örgütün faaliyeti kapsamında örgüt yöneticisi ayrıca uyuşturucu ticareti suçu ve nakli vb. suç eylemini işliyorsa daha sonra açılacak uyuşturucu ticareti suçu soruşturma ve kovuşturmasında kullanılması hukuka uygun olacaktır. Bir diğer görüş ise CMK m. 139/6'da sadece kişisel bilgilerden bahsedildiği ve bunun içine delillerin girmeyeceği, bu durumda da tesadüfen elde edilen bilgilerin hukuka uygun olduğu ve başka soruşturma-kovuşturmalarda da kullanılabileceğini öngörmektedir. [67] <BR> Beşinci Bölüm KARŞILAŞTIRMALI HUKUKTA GİZLİ SORUŞTURMACI I. İtalya Sistemi Bu sistemde gizli soruşturmacı sadece suç soruşturması kapsamında delil toplamak için kullanılabilmektedir. İtalyan hukuk sistemindeki genel hukuk kuralları gizli soruşturmacılar için de geçerlidir. Ancak gizli soruşturmacının cezai sorumluluğuna bazı istisnalar getirilmiştir. Personel ve suç fiili bakımından sınırlama getiren bu istisnalar ise genel itibariyle şu şekildedir. [68] <BR> a) Sadece belirli birimlerde çalışan polis görevlileri gizli soruşturmacı olarak görev alabilmektedir. [69] <BR>Dolayısıyla hukukumuzda olduğu gibi gizli soruşturmacının "kamu görevlisi" olması şartı mevcuttur. b) Bu tedbir uyuşturucu madde kaçakçılığı, kara para aklama, silah kaçakçılığı, tefecilik, haraç, çocuk pornografisi, çocukların cinsel istismarı ve terör suç soruşturmalarını kapsamaktadır.[70] <BR>Yine hukukumuzda konu ile ilgili düzenlemede mevcut olan katalog suçlar sistemi, suç tipleri farklı olsa da burada da mevcuttur. c) Bu suç kategorilerine yönelik soruşturmalarda, örgütün daha üst seviyelerine nüfuz edebilme düşüncesiyle, yakalama ve el koyma görev ve yetkileri ertelenebilmekte, gerektiğinde sahte kimlik belgeleri hazırlanmakta, polis, uyuşturucu alıcısı, uyuşturucu gelirini aklamayı teklif eden banka görevlisi ya da silah tüccarı gibi davranabilmektedir.[71] <BR> Gizli soruşturmacının faaliyetleri açısından üç ayrı suç şekli öngörülmüştür. Bunlar; esas suç, yan (yardımcı) suç ve özel amaçlı suçlardır. Esas suç, gizli soruşturmacının, gizli soruşturmayı yapma amacını taşıyan katalog suçlardır. Yan (yardımcı) suçlar ise bu suçun işlenmesi esnasında ortaya çıkabilecek temel olarak soruşturulan suç tipinin dışında bir nevi bu suçun işlenmesine yardımcılık teşkil edebilecek suçlardır. Örneğin; uyuşturucu kaçakçılığı yapan örgütün üyelerinin kaçak silah bulundurmasında; uyuşturucu kaçakçılığı esas suç, kaçak silah taşımak ise yan suçtur. Özel amaçlı suçlar ise mevcut soruşturmadan tamamen ayrı olarak işlenebilecek suçlardır.[72] <BR>İtalyan Hukukunda gizli soruşturmacının esas ve yan suçları işlemesi ya da işlenmesine göz yumması hukuka uygun olarak kabul edilmiş, özel suçlardan ise sorumlu olacağı düzenlenmiştir. Türk Hukukundan farklı olarak gizli soruşturmacının suç işleyebileceği kabul edilmiştir. Tuzağa düşürme (entrapment) konusunda ise yine hukukumuzla paralel olarak gizli soruşturmacının herhangi bir kışkırtıcı rol üstlenmemiş olması gerekmektedir. İtalyan sisteminde, çalıntı araçların parçalara ayrıldığı yerler, kara paranın aklandığı banka şubesi, çalıntı altınların getirildiği kuyumcu gibi paravan ticari müesseseler kurulması oldukça güçtür. Zira, hukuk sistemindeki imtiyazlar sadece gizli soruşturmacıya tanınmış; ancak bu amaçla kurulan şirketlere tanınmamıştır.[73] <BR> İtalyan gizli soruşturmacı siteminde esas ya da yan suçların işlenmesi ya da suçlara iştirak edilmesi ilgili gizli soruşturmacının ceza sorumluluğuna ilişkin şu değerlendirmeler yapılmaktadır: Görevli memurun suç fiilini tamamlama gibi bir kastının olmadığı, hareket ile fiil arasında illiyet bağının bulunmadığı iddiası, hayat riski olan durumlarda meşru müdafaa gerekçesi. [74] <BR> İtalyan gizli soruşturma sistemi, böyle bir soruşturma nasıl ve ne şekilde yapılmalıdır sorusundan ziyade gizli soruşturmacı ne gibi faaliyetlerde bulunabilir ya da bulunamaz sorununa odaklanmıştır. [75] <BR> II. Almanya Sistemi Örgütlü suçlarla ilgili yapılacak gizli soruşturmalara ilişkin Alman Hukukunda da çeşitli düzenlemeler mevcuttur. Alman Hukukunda gizli soruşturmayı gerçekleştirmek üzere: a) Gizli soruşturmayı yapan bir "gizli polis" (verdeckte Ermittler) olabilir. b) Polise gerekli zamanlarda gizli olarak bilgi veren ve bu durumun süreklilik arzetmesinden ötürü doğruluğundan güven duyulan "mutemet kişiler" (VP = Vertrauens-Personen) olabilir.[76] <BR> Alman Ceza Muhakemesi Kanununda gizli polis görevlendirme; suç olayı gerçekleştikten (reaktif) veya suç olayı örgütler tarafından oluşturulmakta iken (proaktif) söz konusu olabilmektedir. Bunların dışında gizli soruşturmacı görevlendirme açısından kanunda sınırlı sayıda suçun belirlenmiş olması Türk Hukuku ile paralellik göstermektedir. [77] <BR>Yine gizli soruşturmacı marifetiyle elde edilen delillerin yargılama safhasında kullanılması Alman Hukukunda tartışma konusudur. Gizli soruşturmacının suç muhitindekilerle konuşması suretiyle elde ettiği bilgilerin "ifade alma" olarak sayılamayacağı; hakların öğretilmemesi ve hile yapılması sebebiyle kabul edilmektedir. [78] <BR>Ancak bunun dışında kalan "delil elde etme yöntemi olarak kabul edilmekte ve yargılamaya esas alınmaktadır. Gizli soruşturmacının görevlendirilmesi için savcının onaylaması şarttır. Gecikmesinde sakınca bulunan bir durumda ise üç gün içerisinde savcılık onayına sunulması gerekmektedir. Şayet savcılık onaylamazsa, işlem sona erecektir. İşlemin yapılması için gerekli şartlar mevcut olduğu sürece görevin uzatılması mümkündür. [79] <BR> Gizli soruşturmacının görevini tamamladıktan sonra kimliği, gizli soruşturmacının ya da üçüncü kişinin hayatı tehlikeye girecekse gizli tutulabilir. Gizli soruşturmacı kullanılması suretiyle elde edilen kişisel bilgilerin bir başka ceza muhakemesinde ispat aracı olarak kullanılabilmesi için bilgilerin kanunda öngörülen suçlardan dolayı yapılan soruşturmalardan elde edilmesi gereklidir.[80] <BR> III. ABD Sistemi [81] <BR> Amerikan hukukunda, gizli soruşturmacının hareket alanı ile ilgili cezai müeyyidelerle düzenleme ve sınırlandırma yoluna gidilmemiştir. Amerikan Mahkemeleri birçok kararında, gizli soruşturmacının görevi sırasında işlediği suçların işlenmesini "görevin ifası gereği" olarak kabul etmiştir. Ancak bazı mahkemeler de aldıkları kararlarda, gizli soruşturmacının işleyebileceği ve işleyemeyeceği suçların ayrımını yapmaya çalışmışlardır. Buna göre gizli soruşturmacının mala in se (konusu suç teşkil eden fiiller; örneğin yetkisiz arama yapmak, adam öldürmek gibi) suçlarını değil ancak mala prohibita (kanuna aykırı fiiller silahla girilmeyecek yerlere silahla girmek, alkollü araç kullanmak gibi) suçlarını işleyebileceğini ileri sürmüşlerdir. [82] <BR> Amerikan sisteminde gizli soruşturmacı hem esas suçu hem de yardımcı suçu kendi birimince tespit edilen üst düzey amir tarafından verilen direktifler ölçüsünde işleyebilmektedir. Bu konuda da ciddi suçlar, hafif suçlar şeklinde bir değerlendirme yapılmış ve ciddi suçların işlenmesi hususunda FBI dan izin alınması yoluna gidilmiştir. Amerikan hukuk sistemi daha çok, gizli soruşturmacının arama el koyma gibi polis yetkilerini hukuka uygun kullanılıp kullanmadığını sorgulamaktadır. Gizli soruşturmacının kendi kişisel nedenleriyle işlediği suçlarda, suç işleyen yine memur olarak kabul edilmekte ve memurlar için tespit edilmiş olan kurallara göre cezalandırılmaktadır.[83] <BR> Amerikan sisteminde gizli soruşturma kapsamında; çalıntı araçların parçalara ayrıldığı yerler, kara paranın aklandığı banka şubeleri, çalıntı altınların getirildiği kuyumcular gibi paravan ticari müesseseler kurulabilmektedir.[84] <BR> IV. Avrupa İnsan Hakları Mahkemesi'nin Bakış Açısı [85] <BR> Avrupa İnsan Hakları Mahkemesi (AİHM) 20.11.1989 tarihli Hollanda'ya karşı yürütülen Kostovski davasında, silahlı soygun yapmakla suçlanan ve cezalandırılan Kostovski'nin yargılanması sonucu verilen mahkumiyet kararının duruşmalarda tanıklık yapmayan ve kimliği gizli tutulan iki kişiden alınan ifadelere dayandırılmış olmasının dürüst yargılanma hakkını ihlal ettiğine karar vermiştir. Bu karardan anlaşılacağı üzere AİHS çerçevesinde savunma hakkı, sanık ve müdafiinin kovuşturma aşamasında aleyhte tanıklık yapan ve kimliği gizli tutulan kişilere, soru sorulabilmesi imkanının tanınmasını da kapsamaktadır. Bu kararda AİHM kimliği bilinmeyen iki tanığın ifade kayıtlarının delil olarak kullanılmasını, Avrupa İnsan Hakları Sözleşmesi'nin (AİHS) m. 6/3, d 'ye aykırı bulmuştur. Bir başka ifadeyle AİHM soruşturma aşamasında gizli tanık beyanlarının kullanılmasını ve yargılama sırasında sırf bu beyanlardan hareketle sanığın cezalandırılmasını birbirinden ayırmış ve Kostovski davasında gizli tanık beyanları kullanılmak suretiyle sanığın cezalandırılmasını AİHS m. 6/3 d 'yi ihlal ettiğini belirtmiştir. Böylece mahkeme kimliği gizli tutulan olayla ilgili gizli ajanın soruşturma ve kovuşturmayla ilgisini tespit etmek, elde ettiği bilgi, belge ve delilleri sağlıklı şekilde değerlendirmek, bu değerlendirmenin "delillerin doğrudan doğruyalığı" ilkesi gereğince mahkeme önünde yapılmasını sağlamak amacıyla, somut olayda gizli ajanın duruşmaya getirtilmeden dinlenmemesini hukuka aykırı bulmuş savunma hakkı ve dürüst yargılanma ilkesinin ihlali olarak kabul etmiştir. SONUÇ Özetlemek gerekirse, 1. CMK'nin 139/6. maddesi uyarınca, gizli soruşturmacı görevlendirilmesi suretiyle elde edilen kişisel bilgilerin, soruşturmacının görevlendirildiği ceza soruşturması ve kovuşturması dışındaki bir suç için kullanılması olanaklı değildir. 2. Soruşturulmakta olan suç dışında kalan ancak, Yönetmeliğin <BR>30. maddesinde ve CMK'nin 139/7. maddesinde öngörülen suçlardan birinin işlendiği şüphesini uyandırabilecek bir delil elde edilirse bu delil muhafaza altına alınır ve durum Cumhuriyet başsavcılığına derhal bildirilir. Bir suç soruşturması sırasında, katalogda sayılan suçlardan birinin işlendiği yönünde tesadüfen elde edilen delil, hukuka aykırı olarak elde edilmiş değildir. Yeni suç soruşturmasında ve bu suça ilişkin kovuşturma sonunda verilecek hükümde delil olarak değerlendirilebilecektir. 3. Gizli soruşturmacının yukarıda belirtilen katalogda belirtilmeyen ancak, öngörülen faaliyeti çerçevesinde işlenen bir suça ilişkin delil elde etmesi, CMK'nin 139/4 üncü maddesindeki "soruşturmacı, faaliyetlerini izlemekle görevlendirildiği örgüte ilişkin her türlü araştırmada bulunmak ve bu örgütün faaliyetleri çerçevesinde işlenen suçlarla ilgili delilleri toplamakla yükümlüdür." hükmü kapsamında kaldığından, bu delilin de zaten yürütülmekte olan soruşturmayla ilgisinin olması dolayıyla savcılığa iletilmesi ve örgüt faaliyeti kapsamında işlenen ve saptanan suç için bir ispat aracı olarak kullanılması mümkündür. Ancak, örgütün faaliyet alanı içerisinde işlenmeyen kişisel suça ilişkin elde edilen delilin savcılığa iletilse dahi kişisel suç soruşturmasında delil olarak kullanılması mümkün değildir. Hukuka aykırı elde edilmiş delil niteliği taşımaktadır. Bunun yanında savcılığın söz konusu delili bir başlangıç şüphesi, bir diğer deyişle ihbar kabul edip soruşturma başlatmasında hukuka aykırılık yok ise de, başlangıç şüphesi olarak kabul edilen delilin kovuşturmada ispat aracı olarak kullanılmasının kanaatimce hukuka uygumluğu bulunmamaktadır. 4. Unutulmamalıdır ki, iletişimin denetlenmesi, gizli soruşturmacı görevlendirilmesi ve teknik araçlarla izleme ve tespit türündeki tedbirler, ikincil ve son çare niteliğindedir. 5. Muhaberat hürriyeti sınırsız değildir. Kamu otoritesinin, suçun önlenmesi, işlenmiş olanların da failleriyle birlikte ortaya çıkarılması için kişisel veriler ve özel iletişimden yararlanma ihtiyacı inkar edilemez. Bu konu AİHS md 6/2'de de düzenlenmiştir. O halde toplum menfaati ve kamu düzeninin sağlanması ile kişinin muhaberat hürriyetinde korunan hukuki menfaatleri arasındaki yarar dengesi tam anlamıyla sağlanmalı, bu tür önemli hak ve özgürlüklere müdahalelerde sırf kamu otoritesinin güçlü kılınması değil, başkalarının hak ve hürriyetlerinin korunması esası gözetilmeli, ancak muhaberat hürriyetinin özünü zedeleyebilecek hukuk kuralları ile uygulamalardan da kaçınılmalıdır. 6. Gizli soruşturmacı tedbiri hukukumuzda çok da eski olmayan bir tedbirdir. 5271 sayılı CMK <BR>ile son halini alan bu tedbirde yine bu kanunla önceki düzenlemede çeşitli değişiklikler yapılmıştır. Halihazırdaki düzenleme ile sadece gizli soruşturmacının düzenlenmiş olması ve muhbir, güvenilir kişi gibi müesseselerin düzenlenmemiş olması, gizli soruşturmacının suç işlemesi konusundaki düzenlemeler uygulamada çeşitli problemlere neden olmaktadır. Bu konun ile ilgili bazı düzeltmelerin yapılması ve muğlak kısımların düzeltilmesi gerekmektedir. KAYNAKÇA ÇOLAK, Haluk; Açıklamalı -Karşılaştırmalı -Uygulamalı Ceza Muhakemesi Kanunu, İstanbul, Seçkin Yay. , 2005 TAŞKIN, Mustafa: ERSOY, Ömer: "ABD ve İtalya Uygulamalarında Gizli Soruşturma Tekniği" , (Çevrimiçi) http://www.caginpolisi.com.tr/v1/yazdir.php?art_id=386 <BR>, 20 Kasım 2009, 16:22 KUNTER, Nurullah; Muhakeme Hukuku Dalı Olarak Ceza Muhakemesi Hukuku, İstanbul, Arıkan Yay., 2006 YENİSEY, Feridun; NUHOĞLU, Ayşe: MERAN, Necati: Adli ve Önleme Amaçlı İletişimin Denetlenmesi (Telefon Dinleme -SMS -MMS -E-mail İzleme) Gizli Soruşturmacı, Teknik Takip, Ankara, Adalet Yay., 2009 ÖZTÜRK, Bahri; Uygulamalı Ceza Muhakemesi Hukuku , Ankara, Seçkin Yay., 2006 ERDEM, Mustafa Ruhan: ŞEN, Ersan: Türk Hukuku'nda Telefon Dinleme, Gizli Soruşturmacı, X Muhbir, Ankara, Seçkin Yay., 2008 YURTCAN, Erdener: Ceza Yargılaması Hukuku , Alfa Yay , İstanbul, 1994 Diğer İnternet Kaynakları: www.kazanci.com <BR> www.mevzuat.gov.tr <BR> [1] <BR>ÖZTÜRK/ERDEM, Uygulamalı Ceza Muhakemesi Hukuku, Seçkin Yay., Ankara, 2006, s. 483 [2] <BR>A.e ., s. 484 [3] <BR>A.e. [4] <BR>A.e. [5] <BR>A.e. [6] <BR>A.e. [7] <BR>A.e ., s. 486 [8] <BR>A.e. [9] <BR>YURTCAN, Erdener: Ceza Yargılaması Hukuku, Alfa Yay , İstanbul, 1994, s. 296 [10] <BR>ÖZTÜRK/ERDEM, A.g.e., s. 486 [11] <BR>YURTCAN, Erdener: A.g.e., s. 294 [12] <BR>ÖZTÜRK/ERDEM, a.g.e, s. 487 [13] <BR>YURTCAN, Erdener: A.g.e., s. 297 [14] <BR>CMK md 100' de tutuklama kararı ile ilgili; "… İşin önemi, verilmesi beklenen ceza veya güvenlik tedbiri ile ölçülü olmaması halinde, tutuklama kararı verilemez." Şeklindeki düzenleme buna örnektir. [15] <BR>Bu konuda benzer olarak ÖZTÜRK/ERDEM, a.g.e, s. 592 de "Telekomünikasyon yoluyla yapılan iletişimin denetlenmesi" tedbirine ilişkin kanuni düzenlemenin "başka suretle delil elde edilmesi olanağının bulunmaması " koşulunun (CMK m. 135/1) "aynı amaca hizmet eden iki tedbir arasında öncelik-sonralık ilişkisini"ifade ettiğini ve " suçu aydınlatmak üzere başvurulabilecek birden fazla tedbir arasında bir karşılaştırma yapılmasını ve bunlardan temel hak ve özgürlüklere en az müdahale oluşturan tedbir hangisi ise ona başvurulması " gerektiğini belirtmiştir. [16] <BR>Bu hususta "başka suretle delil elde edilmesi olanağının bulunmaması " kuralını ÖZTÜRK/ERDEM,a.g.e, s. 593 de başka bir tedbir açısından değerlendirmiştir. Ayrıca bkz. Ceza Muhakemesi Kanununda Öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik md 4/1-c [17] <BR>ÇOLAK, Haluk; TAŞKIN, Mustafa:Açıklamalı -Karşılaştırmalı -Uygulamalı Ceza Muhakemesi Kanunu,İstanbul, Seçkin Yay. , 2005, s. 465 [18] <BR>A.e. , ayrıca MERAN, Necati: Adli ve Önleme Amaçlı İletişimin Denetlenmesi (Telefon Dinleme -SMS -MMS -E-mail İzleme) Gizli Soruşturmacı, Teknik Takip, Ankara, Adalet Yay., 2009, s.306 [19] <BR>ŞEN, Ersan: a.g.e , s. 131 de değinildiği üzere : " Türk Hukuku'nda "muhbir" kavramı 12.03.1991 gün ve 3713 sayılı Terörle Mücadele Kanunu'nun <BR>6/III, maddeleri hükümlerince açıkça ve 20/I. Madde hükmünde "suçların aydınlatılmasında yardımcı olanlar" ibaresi kullanılarak, yine 01.08.1999 gün ve 4422 sayılı Çıkar Amaçlı Örgütleriyle Mücadele Kanunu'nun 7. Maddesinin üçüncü fıkrasında yer almıştır. 4422 sayılı Kanunun <BR>"Gizli görevli kullanılması" başlıklı maddesinde öngörülmeyen ve "Tanığın ve görevlilerin korunması" başlıklı 7. Maddede yer alan "muhbir" kavramı, 5271 sayılı Ceza Muhakemesi Kanunu <BR>kapsamına alınmamış, bu Kanunun 43 ve devamı maddelerinde "tanıklık" ve 139. maddesinde de "gizli soruşturmacı" müesseselerine yer verilmiştir. " [20] <BR>ŞEN, Ersan: a.g.e , s. 131 [21] <BR>ÇOLAK, Haluk; TAŞKIN, Mustafa: a.g.e, s. 464 [22] <BR>A.e. [23] <BR>MERAN, Necati: a.g.e, s. 310 [24] <BR>A.e. [25] <BR>MERAN, Necati: a.g.e, s. 311 [26] <BR>A.e. [27] <BR>Bkz. Ceza Muhakemesi Kanununda Öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik Ek-4 [28] <BR>Bu cümlenin yürütülmesinin durdurulmasına karar veren Danıştay İdari Dava Daireleri Genel Kurulu'nun 15.05.2008 tarihli ve 2008/159 sayılı kararı "Dava, 14.1.2007 günlü, 26434 sayılı Resmi Gazete'de yayımlanan "Ceza Muhakemesi Kanununda Öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik" in; …5271 sayılı Yasa'nın <BR>139. maddesine aykırı biçimde, gizli soruşturmacının görevlendirilmesinde yetki karmaşasına neden olunduğu gerekçesiyle Yönetmeliğin <BR>28. maddesinin 2. fıkrasının birinci cümlesinin… yürütülmesi durdurulmuştur." şeklindedir. Kanaatimce gizli soruşturmacı görevlendirme yetkisi, görevlendirilecek kişiyi belirleme iradesini de içinde barındıran bir yetki olup, yasada irade paylaşımı öngörülmeyen hallerde, bu yetkinin kullanılma şeklinin ilgili merci tarafından takdir edileceği açıktır. [29] <BR>Ceza Muhakemesi Kanununda Öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik Md. 28/2 [30] <BR>Bu fıkranın yürütülmesinin durdurulmasına karar veren Danıştay İdari Dava Daireleri Genel Kurulu'nun 15.05.2008 tarihli ve 2008/159 sayılı kararı "Dava, 14.1.2007 günlü, 26434 sayılı Resmi Gazete'de yayımlanan "Ceza Muhakemesi Kanununda Öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik" in; …5271 sayılı Yasa'nın 138. maddesinin 3. fıkrasına aykırı olduğu gerekçesiyle de Yönetmeliğin 28. maddesinin 3. fıkrasının yürütülmesi durdurulmuştur." şeklindedir [31] <BR>Ceza Muhakemesi Kanununda Öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik Md. 28/5 [32] <BR>Ceza Muhakemesi Kanununda Öngörülen Telekomünikasyon Yoluyla Yapılan İletişimin Denetlenmesi, Gizli Soruşturmacı ve Teknik Araçlarla İzleme Tedbirlerinin Uygulanmasına İlişkin Yönetmelik <BR>Md. 28/6 [33] <BR>Bkz kavramlar s. 3 [34] <BR>ÇOLAK, Haluk; TAŞKIN, Mustafa: a.g.e, s. 469 [35] <BR>A.e. [36] <BR>MERAN, Necati: a.g.e, s. 308 [37] <BR>ÇOLAK, Haluk; TAŞKIN, Mustafa: a.g.e, s. 469 [38] <BR>MERAN, Necati: a.g.e, s. 314 [39] <BR>Bkz. ilgili yönetmelik m. 31 [40] <BR>ÇOLAK, Haluk; TAŞKIN, Mustafa: a.g.e, s.470 [41] <BR>MERAN, Necati:a.g.e, s. 318 [42] <BR>ŞEN, Ersan: a.g.e, s. 174. Şen, bu konuda "iletişimin denetlenmesi" tedbirinde olduğu gibi bir sürenin öngörülmesi gerektiğini, Mülga 4422 sayılı kanunla paralel olarak, savunmaktadır. [43] <BR>ÇOLAK, Haluk; TAŞKIN, Mustafa: a.g.e. , s. 470 [44] <BR>A.e. [ <BR>] <BR>MERAN, Necati: A.g.e., s. 318 [46] <BR>A.e. [47] <BR>ÇOLAK, Haluk; TAŞKIN, Mustafa: a.g.e, s. 470 [48] <BR>A.e. , s. 471 [49] <BR>A.e. [ <BR>] <BR>ÇOLAK, Haluk; TAŞKIN, Mustafa: a.g.e, s. 471 [51] <BR>A.e. , s. 472 [52] <BR>A.e. [53] <BR>A.e. [54] <BR>A.e. [] <BR>A.e. [56] <BR>MERAN, Necati: a.g.e., s. 320 [57] <BR>ÇOLAK, Haluk; TAŞKIN, Mustafa: a.g.e, s. 467, ŞEN, Ersan:a.g.e, s. 158 [58] <BR>ŞEN, Ersan: a.g.e, s. 155 [59] <BR>A.e. , s. 159 [ <BR>] <BR>MERAN, Necati: a.g.e, s. 321 [61] <BR>A.e. [62] <BR>CMK m. 147' de ifadenin alınma usulü düzenlenmiştir. Buna göre şüpheli/sanık kimlik bilgileri haricinde doğru söyleme yükümlülüğü altında değildir. Ayrıca şüpheliye /sanığa ifadeye başlamadan önce hakları hatırlatılır. Bu hakların içinde müdafiden yararlanma hakkı da mevcuttur. [63] <BR>ÇOLAK, Haluk; TAŞKIN, Mustafa: a.g.e, s. 467 [64] <BR>Aynı yönde MERAN, Necati:a.g.e, s. 318 [] <BR>A.e. , s. 323 [66] <BR>A.e. , s. 323 [67] <BR>Aktaran ŞEN, Ersan: a.g.e, s. 162 [68] <BR>ERSOY, Ömer: "ABD ve İtalya Uygulamalarında Gizli Soruşturma Tekniği" ,(Çevrimiçi) http://www.caginpolisi.com.tr/v1/yazdir.php?art_id=386 <BR>, 20 Kasım 2009, 16:22 [69] <BR>A.e. [] <BR>A.e. [71] <BR>A.e. [72] <BR>A.e. [73] <BR>A.e. [74] <BR>A.e. [] <BR>A.e. [76] <BR>KUNTER/YENİSEY/NUHOĞLU: Muhakeme Hukuku Dalı Olarak Ceza Muhakemesi Hukuku, İstanbul, Arıkan Yay., 2006, s. 745 [77] <BR>A.e. , s. 746 [78] <BR>A.e. [79] <BR>A.e. [80] <BR>KUNTER/YENİSEY/NUHOĞLU: a.g.e, s. 747 [81] <BR>ERSOY, Ömer: "ABD ve İtalya Uygulamalarında Gizli Soruşturma Tekniği" ,(Çevrimiçi) http://www.caginpolisi.com.tr/v1/yazdir.php?art_id=386 <BR>, 20 Kasım 2009, 16:22'den alıntıdır. [82] <BR>A.e. [83] <BR>A.e. [84] <BR>A.e. [85] <BR>ŞEN, Ersan: a.g.e, s. 140-142 Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 