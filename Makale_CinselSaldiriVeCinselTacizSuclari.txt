CİNSEL SALDIRI VE CİNSEL TACİZ SUÇLARI Yazarın Adı : MEHMET REŞAT KOPARAN Kayseri Hakimi Belge Türü : Makale Eserin Konusu : CEZA VE CEZA USUL HUKUKU KAYSERİ,2009 İÇİNDEKİLER I-GENEL <BR>OLARAK <BR>II-Cinsel <BR>Saldırı <BR>Suçları <BR>(m.102) <BR>A-Basit <BR>Cinsel <BR>Saldırı <BR>suçu <BR>(m.102 <BR>(1)) <BR>B-Nitelikli <BR>Cinsel <BR>Saldırı <BR>suçları <BR>(m.102 <BR>(2) <BR>III-Daha <BR>ağır <BR>cezayı <BR>gerektiren <BR>nitelikli <BR>haller <BR>(m.102 <BR>(3) <BR> A) <BR>Suçun <BR>beden <BR>veya <BR>ruh <BR>bakımından <BR>kendisini <BR>savunamayacak <BR>durumda <BR>bulunan <BR>kişiye <BR>karşı <BR>işlenmesi <BR>(m.102 <BR>(3)-a) <BR> B) <BR>Kamu <BR>görevinin <BR>veya <BR>hizmet <BR>ilişkisinin <BR>sağladığı <BR>nüfuz <BR>kötüye <BR>kullanılmak <BR>suretiyle <BR>işlenmesi <BR>(m.102 <BR>(3)-b) <BR> C) <BR>Üçüncü <BR>derece <BR>dahil <BR>kan <BR>veya <BR>kayın <BR>hısımlığı <BR>ilişkisi <BR>içinde <BR>bulunan <BR>bir <BR>kişiye <BR>karşı <BR>işlenmesi <BR>(m.102 <BR>(3)-c) <BR> D) Silahla <BR>veya <BR>birden <BR>fazla <BR>Kişi <BR>tarafından <BR>birlikte <BR>işlenmesi <BR>(m.102 <BR>(3)-d) <BR>IV-Neticesi <BR>sebebiyle <BR>ağırlaşan <BR>Cinsel <BR>saldırı <BR>suçları <BR>(m.102 <BR>(5), <BR>(6) <BR> A) <BR>Mağdurun <BR>beden <BR>veya <BR>ruh <BR>sağlığınn <BR>bozulması <BR>(m.102 <BR>(5) <BR> B) Mağdurun <BR>bitkisel <BR>hayata <BR>girmesi <BR>veya <BR>ölümü <BR>(m.102 <BR>(6) <BR>V-Cinsel <BR>Saldırı <BR>Suçlarının <BR>Özel <BR>Görünüş <BR>Biçimleri A) <BR>Suça <BR>Teşebbüs <BR>ve <BR>Gönüllü <BR>vazgeçme <BR> B) <BR>İştirak <BR> C) Zincirleme <BR>Suç <BR>(TCK.m.43) <BR>D) <BR>İçtima <BR>(TCK.m.44) <BR>VI-Cinsel <BR>Taciz <BR>Suçu <BR>(TCK.m.105) A) <BR>Cinsel <BR>Taciz <BR>suçunun <BR>temel <BR>şekli <BR> B) Cinsel <BR>Taciz <BR>Suçunun <BR>nitelikli <BR>halleri <BR>(TCK.m.105 <BR>(2) <BR>VII-Cinsel <BR>Taciz <BR>Suçunun <BR>Özel <BR>Görünüş <BR>Biçimleri A) Suça <BR>Teşebbüs <BR>(TCK.m.35) <BR>B) <BR>İştirak <BR>(TCK.m.38 <BR>ve <BR>39) <BR> C) Zincirleme <BR>Suç <BR>(TCK.m.43) <BR>D) <BR>İçtima <BR>(TCK.m.44) <BR>KAYNAKLAR <BR> I-GENEL OLARAK 5237 s.TCK'da <BR>cinsel dokunulmazlığa karşı suçlar, "cinsel saldırı"(m.102) "çocukların cinsel istismarı"(m.103), "reşit olmayanla cinsel ilişki"(m.104) ve "cinsel taciz"(m.105) başlıkları altında dört ana grupta ele alınmıştır. Bu suçlarla, kişilerin cinsel dokunulmazlığı koruma altına alınmaktadır. Cinsel bir amaçla veya cinsel arzuları tatmin amacıyla gerçekleştirilen hareketlerin tamamı birer cinsel davranıştır.[1] <BR>Kişilere karşı bu cinsel davranışların gerçekleştirilmesi, cinsel dokunulmazlığın ihlalini sonuçlar.[2] <BR>Cinsel saldırı suçları mağdurun vücut dokunulmazlığının ihlal suretiyle işlenebilirken, cinsel taciz suçları ise vucut dokunulmazlığını ihlal etmeksizin işlenebilir niteliktedir. Ancak kamuoyunda ve basında bu ayırımlara dikkat edilmeden cinsel saldırı, çocuğun cinsel istismarı, cinsel taciz, suçlarının hepsine birden "taciz" nitelemesi yapılarak telaffuz edildiğide bir gerçektir. II-Cinsel Saldırı Suçları (m.102) Cinsel davranışların, vücuda organ veya sair bir cisim sokulmaksızın gerçekleştirilmesi halinde "basit Cinsel Saldırı" (m. 102(1), buna karşılık vücuda organ veya sair cisim sokarak işlenmesi durumunda "nitelikli cinsel saldırı" (m. 102(2) suçu söz konusu olacaktır.Ayrıca bu suçun daha ağır cezayı gerektiren niteliklihalleri (m.102(3) ve neticesi sebebiyle ağırlaşmış halleri de (m.102(5) ve (6) yasada düzenlenmiştir. A-Basit Cinsel Saldırı suçu (m.102 (1)) Cinsel saldırı suçunun temel şeklini düzenleyen 5237 s.TCK'nun 102(1) m.deki tanımlamaya göre, cinsel davranışlarla bir kimsenin vücut dokunulmazlığını ihlal edilmesi [3] <BR>cinsel saldırıdır. Dolayısıyla, vücut dokunulmazlığını ihlal etmeyen cinsel davranışlarla cinsel saldırı suçu işlenemez. Davranışların cinsel arzuları tatmin amacına yönelik olmasıda şarttır. 1) Suçun Faili ve Mağduru a)Suçun faili: Bu suçun faili erkek , kadın veya eşcinsel olmak üzere herkes[4] <BR>olabilir. Suçun faili mağdur ile farklı cinsten olabileceği gibi, aynı cinsten bir kişi de olabilir.Yani bu suç herkes tarafından herkese karşı işlenebilir.[5] <BR> b)Suçun mağduru: Yasada herhangi bir kayıt olmadığından suçun mağduru erkek veya kadın olabilir.Suçun mağduru, fail ile farklı cinsten olabileceği gibi, aynı cinsten bir kişi de olabilir.Ancak mağdurun çocuk[6] <BR>olmayıp reşit veya reşit kılınmış kişi olmasıda şarttır.Aksi halde eylem cinsel saldırı değil çocukların çinsel istismarı suçunu (m.103) oluşturacaktır. [7] <BR> 2) Suçun maddi Unsuru Cinsel saldırı suçunun temel şekli, mağdurun vücudu üzerinde gerçekleştirilen,cinsel arzuları tatmin amacına yönelik ve fakat cinsel ilişki boyutuna varmayancinsel davranışlarla işlenebilir [8]. Bu davranışların objektif anlamda şehvet içermesi yeterlidir.Cinsel arzular filen tatmin edilemese dahi maddi unsur gerçekleşmiş olur . Bu noktada belirleyici olan husus mağdurun rızasının olmamasıdır. Çünkü rıza 5237.TCK'nın <BR>26(2) m.de hukuka uygunluk sebebi olarak öngörülmüştür.Hukuka uygunluk sebebinin varlığı eylemi suç olmaktan çıkaracaktır.[9] <BR>Cinsel davranışlar sırasında cebir veya tehdit kullanılabileceği gibi hile yede başvurulailir. Yasa gerekçesine göre, bilincinin yitirilmesine neden olmak veya örneğin uyku hali dolayısıyla bilincinin kapalı olmasından yararlanmak suretiyle de bu suçların işlenebilmesi mümükündür. Cebir maddi, tehdit ise maddi zorlamadır.Hile ise, mağdurun direncini ortadan kaldırmaya yönelik her türlü aldatıcı davranışlar olarak anlaşılmak gerekir. [10] <BR> Ayrıca bu cinsel davranışlar sırasında mağdur ile bir şekilde bedeni temas gerçekleşmiş olmalıdır.Kanaatimizce bedeni temasın süreklilik arzetmesi gerekmez. Cinsel arzuları tatmin amacıyla yapılan tek bir temasın varlığı dahi suçun oluşması için yeterlidir. [11]Çünkü yasa metninde vücut dokunulmazlığının ihlali yeterli sayılmıştır. 3) Suçun manevi Unsuru Bu suçun manevi unsuru kasttır, olayın özelliklerine göre olası kast ilede işlenmesi mümkündür. Cinsel arzuları tatmin saikiyle kişilerin vücut dokunulmazlığını ihlal edecek davranışların gerçekleştirilmesi yeterlidir. 4) Hukuka aykırılık unsuru İlgilinin rızası bir hukuka uygunluk sebebidir . Bu sebeple ancak mağdurun hilafına gerçekleştirilen cinsel saldırı fiilleri suç teşkil edebilecektir. Ancak rızanın fiilden önce ya da en geç fiilin işlendiği sırada açıklanmış olması gerekir.Rıza açık veya örtülü olarak açıklanabilir. [12] <BR> Kural, reşit kişilerin rıza açıklamaya ehli oldukları şeklindedir. Bununla birlikte 5237 s.TCK'nın <BR>103(1) maddesindeki düzenleme karşısında 15 yaşını bitiren fiilin anlam ve sonuçlarını kavrama yeteneği gelişmiş çocuklarında rızası hukuki sonuç doğuracaktır. 5) Soruşturma -kovuştrma-yaptırım Suçun temel şekline ilişkin soruşturma ve kovuşturmanınn yapılması mağdurun şikayetine bağlıdır. Cinsel saldırı mağduru veya suçtan zarar gören altı ay içinde şikayette bulunmadığı takdirde soruşturma veya kovuşturma yapılamaz. Zamanaşımı süresini geçmemek koşuluyla bu süre, şikayet hakkı olan kişinin fiili ve failin kim olduğunu bildiği veya öğrendiği günden başlar. Cinsel saldırı suçunun temel şekline öngörülen ceza 2 yıldan 7 yıla kadar hapistir. B-Nitelikli Cinsel Saldırı suçları (m.102 (2) 1) Suçun faili ve mağduru Suçun temel şekline ilişkin açıklamalar burada da geçerli olup, erkek veya kadın herkes bu suçun hem faili hemde mağduru olabilir.Eylem hem karşı hem de aynı cinse yönelik işlenebilir. Eşlerden biri tarafından diğerine karşı dahi işlenmesi mümkündür. 2) Suçun maddi unsuru Suçun nitelikli hali için yukarıda belirtilen cebir veya tehdit ya da hile den başka mağdurun vücuduna vajinal, anal veya oral yoldan organ veya cisim sokulması şarttır.Sokmaya yönelik doğrudan elverişli icrai haraketlerin tamamlanamaması durumunda failin teşebbüs hükümlerine görede cezalandırılması mümkündür. [13] <BR> Vücuda penis, parmak veya yapay herhangibir cisim (jop, vibratör gibi) sokulması arasında bir fark yoktur.Burada belirleyici olan, sokulan vücut bölgesinin cinsel arzuların girerilmesine uygun ve elverişli olmasıdır.[14] <BR> Yasada, bu davranışların eşlerden biri tarfından diğerine kaşrı gerçekleştirilmesi dahi cezalandırılmaktadır.Yasa koyucunun bu tercihi tartışmaya sebebiyet vermektedir. Çünkü evlilik birliği, eşleri hem sadakat hem de karşılıklı olarak cinsel arzuların tatmin ile yükümlü kılmaktadır. Dolayısıyla bir kişinin eşinden cinsel ilişki talep etmesi 5237 s.TCK'nın <BR>26(1) maddesi kapsamında hakkın icrası olarakta düşünülebilir. Bu durum teoride "evlenmenin eşlere bazı haklar verdiğini kabul etmesine rağmen, kocanın karısının vücuduna rızası olmaksızın organ sokması fiilini, yani kocanın hakkını kötüye kullanma fiilini, böyle bir hakkı olmayan fail kişilere eş tutmuş ve kocayı 7 yıldan 12 yıla kadar hapis cezasıyla cezalandırmıştır " şeklinde eleştirilmetedir. [15] <BR> Gerçektende yasa gerekçesinde "Evlilik birliği, eşlere sadakat yükümlülüğünün yanı sıra, karşılıklı olarak birbirlerinin cinsel arzularını tatmin yükümlülüğü de yüklemektedir. Buna karşılık, evlilik birliğii içinde bile, cinsel arzuların tatminine yönelik talepler açısından tıbbi ve hukukî sınırların olduğu muhakkaktır " denilmekte ancak bu sınırların neler olduğu gösterilmemektedir. Kanaatimizce, eşler arasında normal yoldan cinsel ilişki talepleri evlilik birliğinden kaynaklanan bir haktır. Bununla birlikte organ dışında cisimler sokularak gerçekleştirilen cinsel davranışlar veya rıza hilafına anal ilişki bu kapsamda değerlendirilebilir. Ancak yasa koyucu cinsel organ veya cisim yönünden bir ayırım gözetmediğinden evli kimsenin eşiyle rıza dışı ilişkiside cezalandırılmaktadır. Sadece bu suçun takibi zarar gören eşin şikayetine bağlı tutulmuştur. 3) Suçun manevi unsuru Nitelikli cinsel saldırı, kasten ya da olası kast [16] <BR>ile işlenebilen bir suçtur. Ancak suçun temel şeklinden farklı olarak, cinsel davranışların mutlaka cinsel arzuları tatmin amacına yönelik olması şart değildir. Yasa gerekçesinde her ne amaçla olursa olsun, bir kimsenin vücuduna organ veya başka bir şey sokma fiili "cinsel saldırı" suçu sayılmıştır Failin intikam veya kıskançlık ve benzeri saik ile hareket etmesi halindede manevi unsur gerçekleşir.. 4) Hukuka aykırılık unsuru Nitelikli cinsel saldırı fiileri bakımındanda belirleyici olan husus, bu davranışların mağdurun bilgi ve iradesi dışında gerçekleşmesidir. Rıza ile ilgili olarak suçun temel şekline ilişkin açıklamalar buradada geçerlidir.Rıza açıklamaya ehil ilgilinin beyanı eylemin hukuka aykırılığını ortadan kaldıracaktır. 5) Soruşturma -kovuşturma-yaptırım Kural olarak nitelikli cinsel saldırı fiileri resen soruşturma ve kovuşturmaya tabidir. Ancak, eşler arası gerçekleşen nitelikli cinsel saldırıda soruşturma ve kovuşturmanın yapılması, mağdur eşin şikayetine bağlı tutulmuştur. Yasada öngörülen ceza 7 yıldan 12 yıla kadar hapistir. III-Daha ağır cezayı gerektiren nitelikli haller (m.102 (3) 5237 s.TCK'nın <BR>102(3) maddesinde daha ağır cezayı gerektiren nitelikli haller düzenlenmiştir. A) Suçun beden veya ruh bakımından kendisini savunamayacak durumda bulunan kişiye karşı işlenmesi (m.102 (3)-a) Bu durumda mağdurun içinde bulunduğu olumsuz durumun fail tarafından meydana getirilip getirilmediğinin bir önemi yoktur. Hastanede tedavi altında bulunan veya evinde bedeni veya ruhi bir hastalıktan dolayı aciz durumda bulunan mağdurla cinsel ilişkide bulunmak, yada ilaç verip uyutarak cinsel saldırıda bulunma gibi davranışlar niteliklili suç tipine örnek teşkil edebilir.Aynı şekilde bu halin sürekli veya geçici olmasıda suçun niteliğini değiştirmez [17] <BR>Bu halin tespiti tıbbî kanaat raporu ile yapılmalıdır. B) Kamu görevinin veya hizmet ilişkisinin sağladığı nüfuz kötüye kullanılmak suretiyle işlenmesi (m.102 (3)-b) Gerek kamu görevinin gerekse hizmet ilişkisinin mağdur üzerinde üstünlük ve otorite sağlayan bir özelliği olması şarttır.[18] <BR> Fail ile mağdurun aynı kamu kurumunda görevli olması ya da aynı işyerinde birlikte çalışan kişiler olması durumunda nitelikli halin varlığından bahsedilemez.Çünkü idari veya disiplin-sicil üstünlüğü gibi sebeplerle hakimiyet kurulması söz konusu değildir. Amir düzeyindeki kamu görevlisi, yada işveren konumundaki kişinin cinsel saldırı fiilini işlemesi durumunda nüfuzun kötüye kullanılması söz konusudur. C) Üçüncü derece dahil kan veya kayın hısımlığı ilişkisi içinde bulunan bir kişiye karşı işlenmesi (m.102 (3)-c) 1) Kan hısımlığı Kan hısımlığı Türk Medeni Kanununun <BR>17. maddesine göre belirlenmelidir. Buna göre hem alt-üst soy hemde yansoy hısımlıklarında aradaki herbir doğum bir derece olmak üzere hesaplama yapılır. 2) Kayın hısımlığı Kayın hısımlığında Türk Medeni Kanununun <BR>18. maddesine göre belirlenmelidir. Buna göre eşlerden herbiri diğerinin kan hısımlarıyla aynı derecede kayın hısmıdır. D) Silahla veya birden fazla Kişi tarafından birlikte işlenmesi (m.102 (3)-d) 1) Suçun silahla işlenmesi Silahın sahip olduğu korkutucu özellik, kullanılan cebir veya tehdidin mağdur üzerindeki etkisini arttırdığından failin cinsel saldırısınıda kolaylaştıracaktır. Kullanılan şeyin silah tanımına girip girmediği 5237 s.TCK'nun <BR>6(1)-f maddesi kapsamında hakim tarafından belirlenecektir. 2) Birden fazla kişi ile işlenmesi Suçun birden fazla kişi tarafından birlkte işlenmesi mağdurun hem fiziki hemde pskolojik olarak direncinin kırılmasını sonuçlayan, eylemi kolaylaştıran bir durum olduğundan yasa koyucu tarafından aaırlaştırıcı sebep kabûl edilmiştir. Dolayısıyla filin en az iki kişi tarafından doğrudan ve birlikte işlenmesi gerekir. Yani 5237 s.TCK'nın <BR>37(1) maddesi kapsamında faillik sıfatını haiz olmaları gerekir. Azmettiren ve yardım edenler bu sayıya dahil değildir.[19] <BR> IV-Neticesi sebebiyle ağırlaşan Cinsel saldırı suçları (m.102 (5), (6) A) Mağdurun beden veya ruh sağlığınn bozulması (m.102 (5) Gerçekleşen cinsel saldırı sonucunda mağdurda gerek bedeni ve gerekse ruhsal rahatsızlıklar olabilir.Failin taşıdığı bir hastalığı mağdura bulaştırması, çocuk yapma yeteneğinin kaybolması[20], yada ağır psikolojik travmaya sebep olması mümkündür. Bu halde failin meydana gelen neticeyi istememesi, ancak yinede netice ile cinsel saldırı arasında illiyet bulunması [21] <BR>gerekir.Yasa koyucu faili olası kast biçiminde gerçekleşen fiilinden dolayı sorumlu tutmakta ve cezayı arttırmaktadır. Öngörülen ceza miktarı 10 yıldan az olmamak üzere hapistir Failin bu neticeyi (beden ve ruh sağlığının bozulması) istemesi durumunda cinsel saldırı yanında nitelikli yaralama suçundanda sorumluluğu gerekir. Beden ve ruh sağlığının bozulup bozulmadığının tespiti ancak tıbbi kanaat raporlarıyla mümkündür. Çelişki ve tereddütlerin varlığı halinde Adli Tıp kurumundan nihai tıbbi kanaat raporu aldırılarak sonuca gidilmelidir. Eski yasadan farklı olarak kızlıkk zarının bozulması tek başına beden sağlığının bozulması anlamına gelmez. Ancak kızlık zarı bozulan mağdurenin ahlaki kirlenmişlik duygusuna kapılarak sağlığının bozulması söz konusu olabilir. Bu halde beden veya ruh sağlığının bozulup bozulmadığı Adli Tıp Kurumundan aldırılacak raporlarla tespit ettirilmelidir. [22] <BR> B) Mağdurun bitkisel hayata girmesi veya ölümü (m.102 (6) Bu haldede failin olası kast biçimindeki fiiliyle meydana gelen ağır neticeden sorumlu tutulması söz konusudur. Yani fiille (istenmesede) gerçekleşen netice (ölüm veya bitkisel hayata girme) arasındaki illiyet sebebiyle failin cezası arttırılmaktadır. Öngörülen ceza ağırlaştırılmış müebbet hapistir. 5237 s.TCK'nın <BR>23(1) maddesine göre;"Bir fiilin, kastedilenden daha ağır veya başka bir neticenin oluşumuna sebebiyet vermesi halinde, kişinin bundan dolayı sorumlu tutulabilmesi için bu netice bakımından en azından taksirle hareket etmesi gerekir". Eğer netice istenmiş ve cinsel saldırı mağduru akabinde öldürülmüş ise ayrıca kasten öldürme suçundan da cezalandırılacaktır. V-Cinsel Saldırı Suçlarının Özel Görünüş Biçimleri A) Suça Teşebbüs ve Gönüllü vazgeçme 1-Teşebbüs (TCK.m.35) a) Genel olarak Cinsel saldırı suçlarının hem temel, hemde nitelikli halleri kural olarak teşebbüse elverişlidir. Fail, işlemeyi amaçladığı cinsel saldırı suçunu gerçekleştirmeye yönelik elverişli hareketlerini doğrudan doğruya icraya başlamasına rağmen elinde olmayan nedenlerden sonuca ulaştıramaması halinde teşebbüs hükümlerine göre cezalandırılacaktır. Suça teşebbüs halinde fail meydana gelen zarar ve tehlikenin ağırlığı ölçüt kabul edilerek maddede belirtilen oranlarda hakimin takdirine göre cezalandırılacaktır [23] <BR> Temel ceza 5237 s.TCK'nın 61.m. deki esaslara göre belirlendikten sonra bu kanunun 35(2) maddesine göre ağırlaştırılmış müebbet hapis cezası yerine onüç yıldan yirmi yıla kadar, müebbet hapis cezası yerine dokuz yıldan onbeş yıla kadar hapis cezası ile cezalandırılır. Diğer hallerde verilecek cezanın dörtte birinden dörtte üçüne kadarı indirilebilecektir. Cinsel saldırının temel şeklinde, cinsel arzuları tatmin amacıyla gerçeklerleştirilen cinsel davranışların failin elinde olmayan sebeplerle mağdurun vücuduna dokunamadan sonuçlanması halinde teşebbüs hükümleri uygulanacaktır. b)Cinsel Saldırı Suçlarına teşebbüs Cinsel saldırı suçlarının hem temel şekli hemde nitelikli halleri neticesi harekete bitişik suç tipleridir. Bu özelliği itibariyle teşebbüse elverişli olmadığı dahi ileri sürülebilir. Ancak, cinsel davranışların henüz vücut dokunulmazlığın ihlal derecesine varmadan failin elinde olmayan nedenlerle sonuca ulaşamaması mümkündür.Failin öpeceğini söyleyerek mağdura yönelmesi veya göğsünü sıkmak için elini uzatmasına rağmeni mağdurun kaçması ile bunu gerçekleştirememesi gibi durumlarda teşebbüsten söz edilebilir. 2-Gönüllü vazgeçme (TCK.m.36) Cinsel saldırı suçunda fail, suçun icra hareketlerinden gönüllü vazgeçer veya kendi çabalarıyla suçun tamamlanmasını veya neticenin gerçekleşmesini önlerse, teşebbüsten dolayı cezalandırılmaz; fakat tamam olan kısım esasen bir suç oluşturduğu takdirde, sadece o suça ait ceza ile cezalandırılır [24]. B) İştirak 1-Cinsel Saldırı suçlarında faillik 5237 s.TCK'nın <BR>37(1) maddesindeki düzenlemeye göre fiilin birden fazla kişi tarafından birlikte işlenmesi durumunda, bu kişilerin her biri müşterek fail olarak sorumlu tutulacaklardır.Birlikte suç işleme kararının varlığı ve fiil üzerinde ortak hakimiyet kurulması halinde her bir suç ortağı fail olarak cezalandırılacaktır. Ayrıca, 52377 s.TCK'nın <BR>102(3)-d bendinde cinsel saldırı suçunun birden fazla kişi tarafından birlikte işlenmesi halinde temel cezanın yarı oranında attırılması öngörülmüştür.Bu halde cinsel saldırının daha ağır cezayı gerektiren nitelikli hallerinden biri söz konusudur. 2-Cinsel Saldırı suçlarında iştirak Kural olarak cinsel saldırı suçlarına azmettirme veya yardım eden sıfatıyla iştirak mümkündür. a) Azmettirme (TCK.m.38) Azmettirme, suç işleme iradesi bulunmayan bir kişiye suç işleme kararı verdirilerek suçun işletilmesidir.Bu durumda azmettirilen kimsede daha önce suç işleme düşüncesi yoktur. Azmettiren ise herhangi bir şekilde suçun icrai (yapıcı davranışlarına katılmamaktadır. Niteliği itibariyle cinsel saldırı suçları azmettirmeye elverişlidir [25] <BR>ve azmettiren işlenen cinsel saldırı suçunun cezası ile cezalandırılacaktır. b) Yardım etme (TCK.m.39) Fiil üzerinde etkinlik sağlamadan suçun icra hareketlerine katılıp, suçun işlenmesinde önem taşıyan hareketleri yapan kişi yardım eden sıfatıyla sorumlu olur. Asıl faile destek olmak, suçun nasıl işleneceği konusunda yol göstermek, gerekli araçları temin etmek [26] <BR>şeklindeki daranışların varlığı halinde yardım etme [27] <BR>söz konusudur. C) Zincirleme Suç (TCK.m.43) Cinsel saldırının aynı suç işleme kararıyla ve aynı mağdura karşı birden fazla gerçekleştirilmesi halinde 5237 s.TCK'nın <BR> 43(1) maddesi kapsamında zincirleme suç hükümlerinin uygulanması gerekir. Aynı suç işleme kararına dayalı cinsel saldırı fiilerinin teşebbüs aşamasında kalması halinde de zincirleme suç söz konusu olabilir.Bu durumda failin cezası, suçun niteliği,sonucun vehameti, tekrarlanan suç sayısı,sanığın kişilik özelliklerine göre dörtte birinden dörtte üçüne kadar artırılabilir. Kanaatimce, cinsel saldırı suçları niteliği gereği tek bir fiille birden fazla kişiye karşı işlenmesi mümkün değildir.Bir başka ifadeyle fail aynı olayda cinsel davranışlarıyla birden fazla mağdurun vücut dokunulmazlığını ihlal ederse mağdur sayısınca ayrı ayrı cezalandırılması gerekir. D) İçtima (TCK.m.44) Cinsel saldırı suçları cebir, tehdit veya hileye başvurarak işlenebildiğinden aslında bileşik suç tipidir.Dolayısıyla 5237 s.TCK'nın <BR>106 veya 108. maddelerine göre ayrıca ceza verilemez. Ancak kullanılan cebrin mağdurun direncini kırmaya yetecek sınırlarda kalmasıda zorunludur. Dolayısıyla 5237 s.TCK'nın <BR>86(2) maddesi kapsamındaki yaralama eylemlerini cinsel saldırının maddi unsuru olarak değerlendirmek gerekir. Eğer 5237 s.TCK'nın <BR>86(1) veya 87(1) maddeleri kapsamında cebir kulanılırsa yada ayrıca yaralama suçlarındanda hüküm kurulması gerekir. Keza, özgürlükten yoksun kılma (5237 s.TCK.m.109) konut dokunulmazlığını ihlal (5237 s.TCK.m.116) suçlarıda birlikte işlenmiş ise yine gerçek içtima kuralları uyarınca ayrıca ceza verilecektir. Kanaatimce, cinsel taciz niteliğindeki söz ve davranışların akabinde cinsel saldırının gerçekleştirilmesi durumunda 5237 s.TCK'nın <BR>102.maddesi yanıda ayrıca 105.maddeside uygulanarak ceza verilmelidir. Cinsel saldırı suçu, işkence sırasında işlenmiş ise yine gerçek içtima kurallarına göre her bir fiile ayrı ayrı ceza verilmelidir . Çünkü 5237 s.TCK'nın <BR>94(3) maddesinde, işkencenin cinsel yönden taciz şeklinde gerçekleşmesi halinde, on yıldan onbeş yıla kadar hapis cezası hükmolunacağı öngörülmüştür.Yasa koyucu sadece cinsel tacizi belirtip işkencenin nitelikli halini düzenlerken bilinçli bir tercihte bulunmuş, daha ağır suç olan cinsel sadırının ayrıca cezalandırılmasını amaçlamıştır. VI-Cinsel Taciz Suçu (TCK.m.105) 5237 s.TCK'nın cinsel dokunulmazlığa karşı suçlar bölümünde düzenlenen cinsel taciz sucu 765 s. TCK.'nun 421 incimaddesindeki "söz atma ve (bedeni temas olmaksızın yapılan) sarkıntılık "suçlarının karşılığıdır. Bedeni temas (vücut dokunulmazlığını ihlal) halinde eylem cinsel taciz değil cinsel saldırı [28] <BR>ya da çocuğun cinsel istismarısuçlarını oluşturabilir. Yasa gerekçesinde cinsel tacizin, kişinin vücut dokunulmazlığının ihlali niteliği taşımayan cinsel davranışlarla gerçekleştirilebileceği belirtilmiştir. Bu haliyle cinsel taciz suçu söz atmayıda kapsayan bedeni temas olmaksızın kişiye rahatsızlık veren sırnaşık bir çok cinsel davranışı cezalandırmaktadır .Örneğin yolda yürüyen bir kimseye şehevi amaçla bir şeyler söylenmesi, söz atılması ve bu kimsenin takip edilerek söz atmaya devam edilmesi, bıyık bükülmesi, cinsel çağrışımlı el kol hareketlerinde bulunulması cinsel organın gösterilmesi cinsel taciz kapsamında değerlendirilecektir [29]. Yasa gerekçesinde cinsel taciz, mağdurun cinsel yönden, ahlak temizliğine aykırı olarak rahatsız edilmesi olarak tanımlanırken,5237 s.TCK'nın <BR>105(1) fıkrasında suçun temel şekli 2.fıkrasında ise nitelikli halleri düzenlenip cezalandırılmıştır. A) Cinsel Taciz suçunun temel şekli 1) Suçun Faili ve Mağduru Cinsel taciz suçunun faili veya mağduru erkek veya kadın herkes olabilir. Taciz fili faklı cinsten kişilerce birbirine karşı veya aynı cinsten kişilerce birbirine yönelik işlenebilir. Ancak 5237 s.TCK'nın <BR>103 .maddesinde çocuklara yönelik her türlü cinsel davranışcezalandırıldığından cinsel taciz fiillerinin çocuklara karşı işlenmesi durumunda cinsel taciz suçu değil, çocuklara karşı cinsel istismar suçu oluşabilir. [30] <BR>Bu sebeple çocuklarında cinsel taciz suçunun mağduru olabileceği yönündeki görüşlere katılmak mümkün değildir. Buna karşılık failin çocuk olması mümkündür.Bu halde 5237 s.TCK'nın <BR>31.maddesi kapsamında ceza sorumluluğunu ortadan kaldıran veya azaltan haller dikkate alınmalıdır. 2) Suçun maddi Unsuru Mağdurun vücut dokunulmazlığını ihlal etmeksizin gerçekleştirilen cinsel amaçlı davranışlar cinsel taciz suçunun maddi unsurunu oluşturur. Bu davranışların süreklik arzetmesi gerekmez. Ani ve tek seferlik hareketlerde suçun oluşumu için yeterlidir. Sözle, gözle herhangibir işaret veya vücut dili iledede taciz gerçekleştirilebilir.Buna göre, bir kişiye karşı cinsel amaçlı olarak söz atmak, ıslık çalmak, cinsel ilişki teklifinde bulunmak, tenasül uzvunu göstermek veya soyunmakşeklindeki hareketler cinsel taciz suçunu oluşturur[31]. 3) Suçun manevi Unsuru Cinsel taciz suçu kasten işlebilir.Kastın cinsel arzuları tatmin gayesini içermesi gerekir. Failin özel kastının varlığını somut olayda hakim tespit edecektir. 4) Hukuka aykırılık unsuru Cinsel taciz niteliğindeki davranışların mağdurun rızası hilafına gerçekleştirilmesi gerekir. 5237 s.TCK'nın <BR>26(2) maddesinde ilgilinin rızasıhukuka uygunluk sebebi olarak düzenlenmiştir. Rıza, hak sahibinin sahibi olduğu hukuki değerden vazgeçmesi olup, o değeri ceza normunun korumasından çıkarmaktadır. Rızanın hukuka uygunluk sebebi olabilmesi için, kişinin üzerinde mutlak surette tasarrufta bulunabileceği bir hakka ilişkin olması gerekir. Aynı şekilde ilgili bu hakla ilgili rıza açıklamaya da ehil olmalıdır. [32] <BR>5)Soruşturma -kovuşturma ve yaptırım Cinsel taciz suçunun temel şeklinin (m.105 (1) soruşturulması ve kovuşturulması, mağdurun şikayetine [33] <BR>bağlı kılınmıştır. 5237 s.TCK'nun <BR>73(2) maddesine göre; şikayet süresi, zamanaşımı süresini geçmemek koşuluyla, şikayete hakkı olan kişinin fiili ve failin kim olduğunu bildiği veya öğrendiği tarihten itibaren altı aydır.Bu süre hak düşürücüdür. Kasti suçlarda şikayetten feragat bölünemez. Dolayısıyla iştirak halinde işlenen (çok failli) suçlarda faillerden biri hakkında yapılacak feragat diğerleri içinde hukuki sonuç doğurur. Şikayetten vazgeçme hükmün kesinleşmesine kadar mümkündür.Daha sonra gerçekleşen vazgeçme hükmün infazına engel olmaz.(TCK.73(4) Cinsel tacizin temel şekline öngörülen ceza üç aydan iki yıla kadar hapis veya adlî para cezasıdır. B) Cinsel Taciz Suçunun nitelikli halleri (TCK.m.105 (2) 1) Suçun, hiyerarşi, hizmet veya eğitim ve öğretim ilişkisinden ya da aile içi ilişkiden kaynaklanan nüfuz kötüye kullanilmak suretiyle ya da ayni işyerinde çalişmanin sağladığı kolaylıktan yararlanılarak işlenmesi Cinsel taciz fiillerinin hiyerarşi veya hizmet ilişkisinden kaynaklanan nüfuz kötüye kullanılarak yada aynı işyerinde çalışmanın sağladığı kolaylıklardan faydalanılarak işlenmesi halinde yukarıda belirtilen ceza yarı oranında arttırılacaktır. 2) Cinsel taciz sonucunda mağdurun işi bırakmak, okuldan veya ailesinden ayrılmak zorunda kalmış olması Cinsel taciz yüzünden mağdurun işini veya okulunu bırakması veya ailesinden ayrılmak durumunda kalması halinde verilecek ceza bir yıldan az olamaz. Şayet adli para cezası tercih edilecekse gün adli para cezasının alt sınırı hapis cezasının alt sınırından az olamaz.(TCK.61(9)) Ancak bunun için mağdurun maruz kaldığı tacize (veya tacizlere) dayanamayacak hale gelmesi sonucu işinden veya okulundan yada ailesinden ayrılmak zorunda kalması gerekir. [34] <BR> VII-Cinsel Taciz Suçunun Özel Görünüş Biçimleri A) Suça Teşebbüs (TCK.m.35) Cinsel taciz suçuda neticesi hareket bitişik şuçlardandır. Dolayısıyla tacizi oluşturan davranış (söz, yazı, işaret, bakış ve soyunma gibi) tamamlandığında suç da oluşur.Bu özelliği sebebiyle teşebbüs çok sınırlı hallerde mümkün olabilir. Cinsel taciz içeren yazıların bulunduğu bir mektubun mağdura ulaşmadan ele geçmesi gibi [35] <BR>haller teşebbüse örnek gösterilebilir. B) İştirak (TCK.m.38 ve 39) Cinsel taciz suçunda iştirakin her iki şekli (azmettirme, yardım etme) mümkün olup, cinsel saldırı bahsindeki açıklamalar burada da geçerlidir. C) Zincirleme Suç (TCK.m.43) Failin aynı suç işleme kararıyla aynı aynı mağdura karşı birden fazla cinsel davranış [36] <BR>gerçekleştirmesi halinde zincirleme suç hükümlerine göre cezası dörtte birinden dörtte üçüne kadar artırılır.(TCK.m.43(1) Kural olarak failin cinsel taciz teşkil eden tek bir davranışla (söz,işaret veya soyunup cinsel bölgelerini göstermesi) birden fazla kişiye karşı tacizde bulunması halinde de 5237s.TCK'n?n 43(2) maddesi kapsamında zincirleme suç hükümlerinin uygulanabileceği düşünülmelidir. Çünkü 5237s.TCK'nın 43(2) maddesinde cinsel taciz suçları bakımından bir istisna öngörmemiştir. Bununla birlikte tek bir davranışla birden gazla kişiye tacizde bulunulması halinde mağdur sayısınca suç oluşacağı[37] <BR>yönündeki görüşlere katılmak mümkün değildir.Bu görüşe dayanak gösterilen yargıtay içtihadıda[38] <BR>765 s.TCK'nın <BR>80. maddesine ilişkindir. D) İçtima (TCK.m.44) Gerçekleştirdiği fiille birden fazla farklı suçun oluşumuna neden olan failin bu suçlardan en ağır cezayı gerektiren suç nedeniyle cezalandırılması yoluna gidilmelidir. (TCK.m.44) 5237 s.TCK'nın 94(3) maddesinde işkencenin cinsel yönden taciz şeklinde gerçekleşmesi halinde suçun temel şekline nazaran daha ağır ceza (on yıldan onbeş yıla kadar hapis) ile cezalandırılması öngörülmüştür. Diğer bir ifade ile daha ağır olan işkence suçundan ceza verilirken ayrıca cinsel tacizden dolayı ceza verilemeyecektir. KAYNAKLAR 1-ARTUK,Mehmet Emin .Cinsel Taciz Suçu ,http://www.calismatoplum.org/sayi11/artuk.pdf 2-BAKICI, Sedat . 5237 Sayılı Yasa Kapsamında Ceza Hukuku Genel Hükümleri, Adalet Yayınevi Ankara 2008 3-BAYTEMIR,Erdal . Cinsel Dokunulmazlığa,Kişi Hürriyetine ve Genel Ahlaka Karşı suçlar, Adalet Yayınları,Kasım 2007 4-EROL, Haydar. Türk Ceza Kanunu,.Ankara. 5-HAFIZOĞULLARI , Zeki . BeşeriCinsellik ve yeni Türk Ceza Kanunu http://www.abchukuk.com/ cezahukuku/ cinsel suclar.html 6-HATIPOĞLU -PARLAR , Türk Ceza Kanunu Yorumu,.Ankara,Şubat 2007 7-KOPARAN,M.Reşat, Ceza Sorumluluğunu Kaldıran ve Azaltan Sebepler,http://www.ceza-bb.adalet.gov.tr/makale.htm 8-MERAN, Necati. 5237 Sayılı Türk Ceza Kanunu, ,Seçkin Yayınevi Ankara,2004 9-ÜZÜLMEZ,İlhan , Cinsel dokunulmazlığa karşı suçlar,ayrıntılı bilgi için.http://www.ceza-bb.adalet.gov.tr/makale. htm [1] <BR>ÜZÜLMEZ,İlhan, Cinsel dokunulmazlığa karşı suçlar,ayrıntılı bilgi için.http://www.ceza-bb.adalet.gov.tr/makale.htm [2] <BR>Cinsel dokunulmazlığa karşı suçlar yasada dört ana grupta sayılmasına rağmen hem makalenin öngörülen boyutu hemde kamuoyunda sıkça karıştırılmasına binaen sadece cinsel saldırı ve cinsel taciz suçları ele alınmıştır. [3] <BR>Oluş ve kabule göre ..olay günü evlerine gelen mağdureninbelinden tutarak sarıldığı,onunda karşı koyup tekme atması üzerine bıraktığı anlaşılmakla,..fiilinin 5237s.TCK'nın <BR>102/1 meddesinde düzenlenen vücut dokunulmazlığını ihlala eden cinsel saldırı niteliğinde olduğu....Y.5.CD.,16.02.2006,306-901.Zikreden HATIPOĞLU -PARLAR,Türk Ceza Kanunu Yorumu,s.865.Ankara,Şubat 2007. [4] <BR>HATIPOĞLU -PARLAR, age,s.824. [5] <BR>ÜZÜLMEZ. agm. [6] <BR>5237 s.TCK'nın 6(1)-b bendinde onsekiz yaşını doldurmamış kişiler çocuk olarak tanılmanmıştır. [7] <BR>HATIPOĞLU -PARLAR . age.s.824 .Ayrıca sayın yazarlarca adı geçen eserde,bu istisnanın sadece sanık eşe ilişkin olduğu,üçüncü kişiler tarafından işlenen cinsel saldırı suçlarında mağdurun evli veya bekar olmasına bakılmaksızın nüfustaki kaydına göre eylemin vasıflandırılması gerektiğide belirtilmektedir. [8] <BR>ÜZÜLMEZ .agm. [9] <BR>Hukuka uygunluk sebepleri hakkında daha ayrıntılı bilgi için bkz;KOPARAN,M.Reşat,Ceza Sorumluluğunu Kaldıran ve Azaltan Sebepler,http://www.ceza-bb.adalet.gov.tr/makale.htm [10] <BR>Müşteki Reşit,parkta tanıştığı ve uzun süredir hasta olan eşi mağdure seviyeye muska yazıp iyileştireceğini vaad eden sanığı evine götürmüştür."Git bana karabiber ,nohut,yumurta al" diyerek müştekiyi evinden uzaklaştıran sanık,cebinden bir ayna çıkartarak,mağdureye "göğsünü aç bakacağım" demiş,bir eliyle mağdurenin göğsünü tutarak diğer eliyle muska yazmış,daha sonra "ben sana dil salacağım" diyerek edep yerlerini dili ile yalamış ve kadınlık organına yazdığı muskayı koymuştur.Mağdure eve dönen ve kendisini perişan halde gören kocasına .."o adamı getirmez olsaydın 50 yaşından sonra bana bana neler yaptı "demiştir....suç konusu eylemleri mağdurenin rızası ile yaptığını kabule olanak bulunmamaktadır....Y.CGK-08.11.1982-361/414 Zikreden BAYTEMIR,Erdal. Cinsel Dokunulmazlığa,Kişi Hürriyetine ve Genel Ahlaka Karşı suçlar,s.44-45,Adalet Yayınları,Kasım 2007 [11] <BR>Aksi görüş için bkz. HATIPOĞLU -PARLAR, age, s.826.Buna karşılık sayın ÜZÜLMEZ ise adı geçen makalesinde; 765 s.TCK'da Sarkıntılık ve rza tasaddi olarak bilinen fiillerin cinsel saldırı suçunun temel şekline uygun ihlalleri ifade edeceğini belirtmektedir.Bizce bu görüş yasanın düzenlemesine daha uygundur. [12] <BR>KOPARAN,M.Reşat .agm. [13] <BR>Oluş ve delillere göre; sanığın resmi nikahlı eşinin kardeşi olan mağdureyi telefon almak bahanesi ile tanık V.'nin evine götürdüğü, tanığın bir bahaneyle evden ayrılmasını müteakip "... benim olacaksın, buradan ölün çıkar dirin çıkmaz, boşuna debelenme" diyerek kucaklayıp yatak odasına taşıdığı, bu sırada mağdurenin komşuların duymasını sağlamak için oda kapısının camını kırıp yüksek sesle yardım istediği sanığın mağdureyi yatağa yatırıp üzerine çıktığı ve kendi fermuarını açtığı, müştekinin ciddi olarak direnmesi ve kapıya gelen komşuların bağı rması üzerine eylemini tamamlayamadan bırakmak zorunda kaldığı anlaşılan sanığın söz ve davranışları ile açığa vurduğu kastına ve tıbbi raporlara göre; eyleminin vücuda organ sokmak <BR>suretiyle <BR>cinsel <BR>saldırı <BR>suçuna <BR>kalkışma <BR>niteliğinde <BR>bulunduğu....Y.5CD.22.01.2008 <BR>t.2007/11586<BR>2008/161,http://www.adalet.org/ckarar20.php?baslangic=720 <BR>&anahtar=&id= <BR> [14] <BR>HATİPOĞLU -PARLAR ,age,s.826. [15] <BR>HAFIZOĞULLARI , Zeki . BeşeriCinsellik ve yeni Türk Ceza Kanunu http://www.abchukuk.com/ cezahukuku/ cinsel suclar.html [16] <BR>HATİPOĞLU -PARLAR , age, s.827. [17] <BR>EROL, Haydar. Türk Ceza Kanunu, s.1246.Ankara. [18] <BR>Beybazarı Sağlık Meslek Lisesinde Müdür Yardımcısı olarak görev yapan sanığın aynı yerde ayniyat saymanı olarak görevli bulunan müdahil üzerinde nüfuz ve hüküm sahibi bulunmasına göre (765 sy) TCK'nın <BR>417. Maddesinin uygulanması gerektiğinin düşünülmemesi....(Y.5.CD.13.02.2002 t.,E:2001/3352,K:2002/793).Zikreden BAYTEMİR, Erdal. age.s.251. [19] <BR>BAYTEMIR,Erdal. age.s.262-267 [20] <BR>HATİPOĞLU -PARLAR ,age,s.830 [21] <BR>EROL,Haydar. ,age.1249 [22] <BR>HATİPOĞLU -PARLAR ,age,s.830 [23] <BR>MERAN, Necati. 5237 Sayılı Türk Ceza Kanunu, s.185,Seçkin Yayınevi Ankara,2004 [24] <BR>Sanığın 6 yaş içinde bulunan mağduru evinden 450 metre ileride bulunan etrafı kavak ağaçları ile çevrili kimsenin bulunmadığı ayçiçeği tarlasına götürdüğü pantolonunun çıkartıp yere yatırdığı, kendi pantolonunu indirirken mağdurun ağlaması üzerine eylemine son vererek getirip evinin önünde bıraktığı nın anlaşılmasına göre, mağdurun yaşı ve olay yeri nazara alındığında ağlamanın mani sebep sayılamayacağı gözetilmeden…. (Y.5.CD.24.4.2001, 5595/2581) Zikreden MERAN, Necati. age, s.189-190 [25] <BR>Sanık Rızanın resmi nikahlı ancak ayrı yaşadığı eşi olan müdahil Gülsüm'ün cep telefon numarasını arkadaşlarından diğer sanıklar Ekrem ve Ali'ye vermek suretiyle "bu telefun sahibi o... arayın ilişkide bulununsunuz, rahatsız edin"demek suretiyle Gülsüm'ü aramalarını söylediği..............(Y.5:CD.30.10.2003-819/5528 ) Zikreden BAKICI, Sedat. 5237 Sayılı Yasa Kapsamında Ceza Hukuku Genel Hükümleri, s.854, Adalet Yayınevi Ankara 2008. [26] <BR>BAKICI, Sedat.age.s.868 [27] <BR>Sanık M.M.M.nin sanık K ve mağdureyi evine kabul edip bir gece aynı odada ve aynı yatakta kalmalarını sağlamasından ibaret eylemi ırza tasaddi (cinsel saldırı) suçu işlenmeden evvel ve işlendiği sırada yer göstermek suretiyle müzaheretle icrasını kolaylaştırma niteliğinde olup hakkında TCK'nın <BR>65/3 (5237 s.TCK'nın <BR>39.m) maddesinin uygulanması gerektiği gözetilmeden.... (Y.5.CD.30.09.1998, 2901/3434) Zikreden MERAN, Necati. age, s.211 [28] <BR>Sanığın metro istasyonunda bekleyen mağdurenin arkasından yaklaşaraksürtündükten sonra başını ensesine dayayıp "oh be ne güzel kokuyorsun buranın havası değişti" deyip metroya binmesinden sonrada tacizlerine devam ettiğine dair iddialar karşısında sanığın eylemlerinin cinsel saldırı olup olmadığı, delillerin takdiri ve suç niteliğinin tayini görevinin üst dereceli Asliye Ceza Mahkemesine ait olduğu........(Y.5.CD.,20.02.2006,1293-339.) Zikreden HATIPOĞLU PARLAR,age,s.865 [29] <BR>Örnekler için bkz.ARTUK,Mehmet Emin.Cinsel Taciz Suçu ,http://www.calismatoplum.org/sayi11/artuk.pdf [30] <BR>Aksi görüşler için bkz. ARTUK,Mehmet Emin.agm ve BAYTEMIR,Erdal.age.s.720 [31] <BR>Örnekler için bkz.ÜZÜLMEZ,İlhan.agm. [32] <BR>KOPARAN, M.Reşat. agm. [33] <BR>...Mağdurenin aşamalarda şikayetini devam ettirdiğini belirtmesi nedeniyle 15 yaşından küçüklerin şikayetlerinin geçerli sayılması ancak mümeyyiz olduklarının raporla belirlenmesi halinde mümükün olduğu nazara alınarak...... mümeyyiz olup olmadığının tıbben saptanması sureti ile şikayetin geçerliliğinin araştırılarak sonucuna göre hükme varılması gerekirken..Y.5.CD.22.03.2004 t.,4042-2083 .zikreden EROL,Haydar.,age.s.1307 [34] <BR>BAYTEMİR,Erdal .,age.s.748 [35] <BR>BAYTEMİR,Erdal .,age.s.744 [36] <BR>Sanığın muhtelif defalar, mağdureyi hedef alarak belden aşağısı çıplak vaziyette cinsel oganını gösterdiği, oluşa uygun şekilde mahkemece de kabul edildiğine göre sanığı n eylemlerinin bir suç işleme kararının icrası cümlesinden olarak aynı yasa hükmünü birden fazla ihlal eder nitelikte olduğu halde tayin edilen cezanın TCK'nin <BR>80.md (5237s. TCK'nın <BR>43(1)) ile artırılmaması .(Y.5.CD.19.03.2003.t.2002/3719-2003/3958) Zikreden BAYTEMİR,Erdal. age.s.745 [37] <BR>BAYTEMİR, Erdal . age.s.746 [38] <BR>Şahıslara karşı edep ve nezahet hislerini rencide edecek biçimde işlenen eylemlerde maıdurların adedince suç oluşacağı nazara alınmadan...(Y.5.CD.05.07.1995 T.1995/1410-2137) Zikreden BAYTEMİR,Erdal. age.s.745 Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 