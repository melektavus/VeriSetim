CEZA MUHAKEMESİ İŞLEMLERİNDE HAZIR BULUNMA Yazarın Adı : MURAT AKSAN,ARŞ. GÖR. Selçuk Üniversitesi Hukuk Fakültesi Ceza ve Ceza Usul Hukuku Anabili Dalı Araştırma Görevlisi Belge Türü : Makale Eserin Konusu : CEZA VE CEZA USUL HUKUKU KONYA,2003 İÇİNDEKİLER GİRİŞ <BR>§ <BR>1. <BR>HAZIR <BR>BULUNMANIN <BR>NİTELİĞİ <BR> I. <BR>Şüpheli <BR>ve <BR>Sanık <BR>Açısından <BR> II. Tanık <BR>Yönünden <BR>§ <BR>2. <BR>ŞÜPHELİ <BR>VE <BR>SANIĞIN <BR>HAZIR <BR>BULUNMASI I. <BR>HAZIRLIK <BR>SORUŞTURMASINDA <BR>HAZIR <BR>BULUNMASI <BR> 1. <BR>Kollukta <BR>İfadesinin <BR>Alınması <BR>Amacıyla <BR>Hazır <BR>Bulunması <BR> a) <BR>Kollukta <BR>Hazır <BR>Bulunma <BR> b) <BR>Zorla <BR>Getirilme <BR> c) <BR>Zorunlu <BR>İkamete <BR>Tabi <BR>Tutma <BR> 2. <BR>Savcılıkta <BR>İfadesinin <BR>Alınması <BR>Amacıyla <BR>Hazır <BR>Bulunması <BR>ve <BR>Zorla <BR>Getirilmesi <BR> 3. <BR>Hakimin <BR>Sorgusu <BR>Sırasında <BR>Hazır <BR>Bulundurulması <BR>ve <BR>Zorla <BR>Getirilmesi <BR> II. <BR>SON <BR>SORUŞTURMADA <BR>HAZIR <BR>BULUNMASI <BR>ve <BR>ZORLA <BR>GETİRİLMESİ <BR> 1. <BR>Hazır <BR>Bulunması <BR> 2. <BR>Zorla <BR>Getirilmesi <BR> III. <BR>KANUN <BR>YOLUNDA <BR>HAZIR <BR>BULUNMASI <BR> 1. <BR>İtiraz <BR>İncelemesinde <BR>Hazır <BR>Bulunma <BR> 2. <BR>Temyiz <BR>Yargılamasında <BR>Hazır <BR>Bulunma <BR> 3. <BR>Bozma <BR>Kararından <BR>Sonraki <BR>Yargılamada <BR>Hazır <BR>Bulunma <BR> 4. <BR>Muhakemenin <BR>Yenilenmesinde <BR>Hazır <BR>Bulunma <BR> IV. <BR>KEŞİFTE <BR>VE <BR>DİĞER <BR>İŞLEMLERDE <BR>HAZIR <BR>BULUNMA <BR> 1. <BR>Keşif <BR>Sırasında <BR>Hazır <BR>Bulunma <BR> 2. Diğer <BR>İşlemlerde <BR>Hazır <BR>Bulunma <BR>§ <BR>3. <BR>TANIĞIN <BR>HAZIR <BR>BULUNMASI <BR> I. <BR>HAZIRLIK <BR>SORUŞTURMASINDA <BR>HAZIR <BR>BULUNMA <BR> 1. <BR>Kollukta <BR>İfade <BR>Vermek <BR>Amacıyla <BR>Hazır <BR>Bulundurulması <BR>ve <BR>Zorla <BR>Getirme <BR> 2. <BR>Savcılıkta <BR>İfade <BR>Vermek <BR>Amacıyla <BR>Hazır <BR>Bulundurulması <BR>ve <BR>Zorla <BR>Getirilmesi <BR> 3. <BR>Hakime <BR>İfade <BR>Vermek <BR>Amacıyla <BR>Hazır <BR>Bulunma <BR> a) <BR>Tanığın <BR>Hazır <BR>Bulunması <BR> b) <BR>Tanığın <BR>Davete <BR>Uymaması <BR> II. <BR>SON <BR>SORUŞTURMADA <BR>HAZIR <BR>BULUNMA <BR> 1. <BR>Duruşma <BR>Hazırlığı <BR>Devresinde <BR>Hazır <BR>Bulunma <BR> 2. <BR>Duruşmada <BR>Hazır <BR>Bulunma <BR> a) <BR>Tanığın <BR>Hazır <BR>Bulunması <BR> b) <BR>Tanığın <BR>Davete <BR>Uymaması <BR> III. <BR>KEŞİFTE <BR>VE <BR>DİĞER <BR>İŞLEMLERDE <BR>HAZIR <BR>BULUNMA <BR> 1.Keşif <BR>Sırasında <BR>Hazır <BR>Bulunma <BR> 2.Diğer <BR>İşlemlerde <BR>Hazır <BR>Bulunma <BR> SONUÇ <BR> GİRİŞ Maddi ceza hukukunun hayata geçirilmesi demek olan ceza muhakemesi hukukunun bütün kuralları, ceza muhakemesinin amacını elde etmeye çalışır. Suç işlendiği şüphesi ile işlemeye başlayan ceza muhakemesinin amacı ise, suç ve suçluların tespiti, maddi gerçeğin belirlenmesidir. Maddi gerçeğin ortaya çıkarılması, ceza muhakemesinin bünyesi gereği birbirinden farklı esaslar içinde oluşan; hazırlık soruşturması ve son soruşturması bölümlerinde gerçekleşir. Bu bölümlerde maddi gerçeğin belirlenebilmesi için, bazı işlemlerin yapılması gerekir. En önemli işlemler olarak, şüphelinin, sanığın ifadesini alma, tanık dinleme, keşif yapma ön plana çıkmaktadır. Bu gibi ceza muhakemesi işlemlerinin de yapılabilmesi için ilgili kişilerin yetkili makamlar önünde hazır bulunmaları gerekir. Hazırlık soruşturması sırasında, sanık ve tanığın kollukta ve savcılıkta ifadesinin alınabilmesi için, bu makamlar tarafından çağrılıp hazır bulunması istenir. Son soruşturma safhasında ise, delillerle doğrudan doğruya temasa geçerek karar verecek olan mahkemede sanığın sorgusunun yapılabilmesi, tanığın dinlenmesi amacıyla söz konusu kişilerin davet edilip mahkeme huzurunda hazır bulunmaları gerekir. Böylece ilgili kişinin hareket özgürlüğü kısıtlanmış olur ve istenilen yerde ve zamanda hazır bulunmak durumunda kalır. Bu nedenle kişilerin hak ve özgürlüklerine müdahale niteliği taşıyan hazır bulunmanın, ceza muhakemesi safhaları dikkate alınarak, hangi muhakeme makamları önünde ve hangi işlemler bakımdan söz konusu olduğunun incelenmesi üzerinde yapılacak bir çalışmanın yararlı olacağı düşüncesindeyiz. Çalışmanın temel amacını, ceza muhakemesi işlemlerinin yapılabilmesi için, yetkili makamlar önünde hazır bulunmanın ilgili kişilerin açısından bir hak mı yoksa ödev mi olduğunun tespiti oluşturmaktadır. Ancak çalışmamızda bunu sadece sanık ve tanık açısından ele alarak incelemeye çalıştık. § 1. HAZIR BULUNMANIN NİTELİĞİ I. Şüpheli ve Sanık Açısından Bazı muhakeme işlemlerinin yapılması sırasında, ilgili kişilerin hazır bulunmaları gerekir. Bu ise, o işlemin yapılabilmesi bakımından çağırılan kişinin bizzat hazır bulunmasının zorunlu olmasına bağlıdır. Bu nedenle yazılı cevapla yetinilebilen durumlarda hazır bulunmaya gerek olmayacaktır. İfade alma sırasında kişilerin bazı temel haklarının sınırlandığı açıktır. Ayrıca verilen ifade, beyanda bulunan kimse için çok daha vahim sonuçlar doğurabilir. Bu nedenle, ifade alma faaliyeti sırasında çok dikkatli olmak gerekir. Burada toplumun menfaati ile bireyin çıkarları çatışma halindedir. Bir yandan insan hakları, diğer yandan ise, maddi gerçeğin ortaya çıkarılması ve suçlunun cezalandırılması bulunmaktadır [1]. Bu bakımdan hazır bulunma iki yönlü bir kavramdır. Sanığın hazır bulunması onun için bir hak olarak düşünülebileceği gibi, bir ödev olarak da düşünülebilir. Sanığın bazı muhakeme işlemleri yapılırken hazır bulunması, çeşitli bakımlardan faydalı olduğundan, kanunlar da hem hak hem de ödev olarak düzenlenmiştir [2]. Bu itibarla sanığın hazır bulunması sorunu, bazen sanığın hakları arasında, bazen de sanığın ödevleri kısmında ele alınmaktadır. Doktrinde bazı yazarlar bunu bir ödev olarak görmektedirler [3]. Sanığın kendi sorgusunda hazır bulunması, sahip olduğu savunma, meramını anlatabilme ve adil yargılanma hakkının gerçekleştirebilmesi bakımından, onun için bir haktır. Fakat diğer taraftan, hazır bulunma, maddi gerçeğin daha iyi ortaya çıkarılmasını sağlama imkanını da veren bir yükümlülüktür[4]. Sanığın kendi sorgusunda hazır bulunmaya zorlanamayacağı, sorguda hazır bulunmama hakkı da kabul edilmektedir. Sanığın sorguda bulunma gibi bir yükümü yoktur ve polis zorla hazır bulunmayı sağlayamaz. Sanık isterse gelir ve Anglo-Amerikan hukuk sistemini benimsemiş İngiltere örneğin de olduğu gibi, istediği zaman sorguyu terk edebilir. Ancak, sanığın polisin davetine rağmen sorguda hazır bulunmaması durumunda polis savcıya müracaat ederek, savcının yapacağı sorguda sanığın hazır bulunmasını sağlayabilir. Bu durumda sanık gelmek zorundadır, aksi halde zorla getirilir (bkz., İtCMUK m. 362) [5]. Kıta Avrupası hukuk sistemini benimsemiş olan ülkelerde de, kural olarak, sanığın bizzat kendi sorgusunda hazır bulunmaya zorlama hakkı bulunmamaktadır[6]. İfade alma sayılmayan iradi açıklamalarda, kişi kendiliğinden, rızasıyla, yetkili makamların önüne gelip açıklamalarda bulunduğu için, yine kişi istediği zamanda oradan ayrılma yetkisine sahip olmalıdır. Aynı şekilde ön bilgi edinme faaliyeti sırasında kolluğun olaya ilişkin olarak sorduğu sorular, teknik anlamda bir ifade almanın başlangıcını göstermeyeceğinden, bu aşamada bir ifade alma söz konusu değildir. Dolayısıyla ön dinleme ve ifade alma kavramları birbirinden farklıdır. Zira ön bilgi edinme faaliyeti çerçevesinde dinlenen kişiler şüpheli, sanık veya tanık olarak nitelendirmek mümkün değildir [7]. Bu nedenle, ön bilgi edinme faaliyeti çerçevesinde dinlenen kişiler üzerinde basitte olsa herhangi bir suç işleme şüphesi olmadığı için, kovuşturma makamlarının bu kişilere hak öğretme yükümlülüğünden bahsedilemeyecektir [8]. Ayrıca kovuşturma organlarının bu aşamada bilgi toplamaları, bilgi vermek isteyenlerin rızasıyla işbirliği yapmalarına bağlı olduğundan, bu kişilerin herhangi bir bilgi verme mecburiyetleri de bulunmamaktadır[9]. Bunun sonucu olarak da ön bilgi edinme faaliyeti sırasında kişilerin hazır bulunma gibi bir zorunluluğu bulunmamaktadır. Çünkü, kendi rızalarıyla bilgi veren kişiler yine kendi istekleriyle bu bilgi vermelerini bitirebilir ve oradan ayrılabilirler ve kolluk bunu engelleyemez[10]. Kanaatimizce çağrılan sanığın belli muhakeme işlemlerinde hazır bulunması, adil yargılanma hakkı, hakim önünde meramını anlatabilmesi ilkesi ve savunma hakkı gereğince bir hak olarak düşünülebilir. Ancak maddi gerçeğin ortaya çıkarılması da toplum menfaatinedir. Bu bakımdan toplum menfaatinin gerçekleşmesi için sanığın ifadesinin alınması üzerine hazır bulunması bir yükümlülük olmaktadır. Çünkü sanık çoğu defa olayı en iyi bilenlerden birisidir. Bu itibarla sanığın ifadesi olayın aydınlatılmasında son derece önemlidir. Ayrıca mevzuatımızda sanığı ifadesine gelmeye zorlayan hükümlerde bulunmaktadır. Mesela CMUK <BR>132. maddesi, kişinin, ifade alınması veya sorgusu için celpname ile davet olunacağını gelmediği takdirde zorla getirilebileceğinin celpnameye yazılabileceğini belirterek kolluğun, ifade alınması için kişileri zorla getirilebileceğini hükme bağlar. Ayrıca JTGYY'nin <BR>36. maddesi de, jandarmanın, yapmakta olduğu soruşturmalarla ilgili olarak veya görevi yerine getirmek maksadıyla bilgi ve görgüsüne başvurulması gereken kişileri çağırabileceğini; yine aynı maddenin son fıkrasına göre ise, (a) bendi gereğince çağrılan kişiler, bu çağrıya uymadıkları takdirde zor kullanılarak götürüleceğini ve hakkında kanuni işlem yapılacağını belirtilmektedir. Sanıklar da jandarma tarafından tanıklar gibi çağrılabilir (JTGYY <BR>m. 124/2). Bundan başka yetkili makamların çağrısına uymayıp gitmeyen kişilerin TCK <BR>546. maddesindeki suçu işlemiş olacakları da düşünülürse, sanığın hazır bulunmasının bir yükümlülük haline geldiği söylenebilir. II. Tanık Yönünden Suç işlediği şüphesiyle işlemeye başlayan ceza muhakemesinin amacı, suç ve suçluların tespiti, maddi gerçeğin ortaya çıkarılması olduğu için, yetkili makamlar tarafından bazı araştırma ve soruşturma işlemleri yapılır. Bu işlemlerin en önemlileri arasında tanık dinleme ve şüphelinin ve sanığın ifadelerini alma ön plana çıkmaktadır [11]. Çünkü suç, geçmişte işlenmiş ve sona ermiştir. Bu nedenle geçmişte olmuş ve bitmiş bir olayın muhakeme sırasında temsil edilmesi gerekmektedir. Bu temsil sırasında muhakemeye katılan kişilerin geçmişte olmuş bir olayın daha sonradan yeniden yaşamaya, yeniden ortaya koymaya, yani ispata yarayan bir takım araçlara başvurmak zorunluluğu bulunmaktadır [12]. Bu ispata yarayan araçların en önemlisi ise tanıktır. Çünkü tanık; işlenen suçu sanıktan başka bilen, olayın tarafı olmayan, olayla ilgili beş duyusuyla elde ettiği gözlemlerini, bildiklerini hakim önünde açıklayan kişidir [13]. Ceza muhakemesinde amaç; adaletin gerçekleştirilmesi ve maddi gerçeğin ortaya çıkarılmasıdır. Bu ise toplumun menfaatinedir. Bu nedenle, kural olarak, herkes tanıklık yapmak ve suç konusu olayla ilgili olarak bildiklerini hakim önünde söylemek zorundadır. Bu ceza muhakemesine hakim olan vasıtasızlık (doğrudan doğruyalık) ve sözlülük ilkelerinin bir sonucudur. Çünkü, mahkeme, yargılayacağı olay, olayın tanıkları, sanık ve diğer tüm deliller ile doğrudan doğruya temasa geçerek karar verir. Bu bakımdan tanıkların yaşadıkları olayları bizzat anlatması gerekir. Bunun içinde tanıkların hakim önünde hazır bulunması durumu söz konusu olur. Hakim tarafından suç konusu olay hakkında bildiklerini anlatmak üzere, davetiye ile çağrılan tanık (CMUK <BR>45), davetiyede belirtilen yer ve saatte hazır bulunmak zorundadır [14]. Esasında tanığın, belirli bir yerde ve belirli gün ve saatte hazır bulunması, tanığın haklarını kısıtlayıcı bir işlemdir. Fakat savunma, iddia hak ve görevlerinin yerine getirilebilmesi açısından bir zorunluluk olmaktadır [15]. Bu nedenle tanıklık kamu hukukundan kaynaklanan toplumsal ve kamusal bir görevdir[16]. Zira kişilerin tanıklık etmeleri toplumun menfaati gereğidir [17]. Diğer taraftan mevzuatımızda, hazır bulunmayı zorunlu hale getiren hükümler bulunmaktadır. Anayasanın <BR>38/5. maddesinde "Hiç kimse kendisini ve kanunda gösterilen yakınlarını suçlayıcı bir beyanda bulunmaya veya bu yolla delil göstermeye zorlanamaz " hükmü yer almaktadır. Böylece Anayasa, bu hükümle tanıklıktan çekinmeyi bir hak olarak görmek suretiyle, tanıklığın kural olarak yerine getirilmesi zorunlu bir ödev olduğunu öngörmektedir. Anayasanın <BR>12/2. maddesinde yer alan " Temel hak ve hürriyetler, kişinin topluma, ailesine ve diğer kişilere karşı ödev ve sorumluluklarını da ihtiva eder " hükmü de tanıklığın bir ödev olduğunu destekler niteliktedir [18]. Ayrıca CMUK'un <BR>46. maddesinde usulüne uygun olarak çağrılıp ta mazeret bildirmeksizin gelmeyen tanığın zorla getirileceği, sebep olunan masrafların kendisine yükletileceği ve hafif para cezasına mahkum edileceği hükmü yer almaktadır. Ayrıca, çağrılıp ta gelmeyen tanık, TCK'nın <BR>546. maddesindeki suçu da işlemiş olmaktadır. O halde, suç konusu olay hakkındaki bildiklerini anlatmak üzere çağrılan tanığın, yetkili makamlar önünde hazır bulunması, bir ödev, yükümlülük olarak görülmektedir. § 2. ŞÜPHELİ VE SANIĞIN HAZIR BULUNMASI I. HAZIRLIK SORUŞTURMASINDA HAZIR BULUNMASI 1. Kollukta İfadesinin Alınması Amacıyla Hazır Bulunması a) Kollukta Hazır Bulunma Mevzuatımıza göre kolluk, yaptığı tahkikat sırasında ifadesine gerek duyduğu kişileri çağırır. Sanık sorgu için celpname ile çağrılır. Gelmezse celpnameye zorla getirilebileceği yazılabilir (CMUK <BR>m. 132). Sanığın bu davete uymamak gibi bir hakkı yoktur. Bu konudaki davete uymak, onun pasif süje olarak bir yükümlülüğüdür [19]. Diğer bir ifade ile, suç soruşturması dolayısıyla ifadesine başvurulacak olan sanığın gerektiğinde hazır bulunması bir zorunluluktur. Bu zorunluluk, bazı koruma tedbirlerini gündeme getirmektedir. Bu tedbirlerden birisi, kişinin ikametgah veya iş adresinde, yani bulunduğu yerde kalmasını sağlamaktır [20], diğeri ise zorla getirmedir[21]. Aslında sanığın kendi sorgusunda hazır bulunması savunma hakkı, meramını anlatabilmesi ilkesi gereğince, onun için bir hak olarak düşünülebilir. Bunun sonuncu olarak da sanık kendi sorgusunda isterse bulunmayabilecektir. Fakat diğer taraftan sanığın sorgusunda hazır bulunması, mevzuatımız tarafından maddi gerçeğin ortaya çıkarılması sağlama bakımından bir yükümlülük haline getirmiştir (CMUK <BR>m. 132, PVSK <BR>m. 15, 17, PVST m. 16,TCK <BR>m. 526). b) Zorla Getirilme PVSK <BR>15. maddesine göre, polis yaptığı tahkikat sırasında, ifadesine müracaat etmek gereğini duyduğu kişileri çağırır. Aynı şekilde, JTGYY'nin <BR>36. maddesine göre de, jandarma, yapmakta olduğu soruşturmalarla ilgili olarak veya görevi yerine getirmek maksadıyla bilgi ve görgüsüne başvurulması gereken kişileri çağırır. Yine aynı maddenin son fıkrasına göre ise, (a) bendi gereğince çağrılan kişiler, bu çağrıya uymadıkları takdirde zor kullanılarak götürülür ve hakkında kanuni işlem yapılacağı belirtilmektedir. Sanıklar da jandarma tarafından tanıklar gibi çağrılabilir (JTGYY <BR>m. 124/2). Diğer taraftan CMUK 132. maddesi "Kişi, ifade alınması veya sorgu için celpname ile davet olunur. Gelmezse zorla getirilebileceği celpnameye yazılabilir'" [22] <BR>diyerek kolluğun, ifade alınması için kişileri zorla getirilebileceğini hükme bağlar. Hatta CMUK <BR>133. maddesine göre, hakkında tutuklama kararı verilmesi için yeterli nedenler bulunan sanık hakkında doğrudan doğruya zorla getirme, yani polis zoru ile getirilmesi mümkündür. Kolluk tarafından yürütülen hazırlık soruşturmasında, kolluk kişileri yazılı veya sözlü olarak çağırabilir [23]. Fakat, çağırılan kimseler bu davete uymayıp, gelmedikleri zaman ne olacağı konusu doktrinde tartışmalıdır. Bazı yazarlarımız, kolluğun çağrısına uymayan kimselerin zorla götürülemeyeceklerini belirtmektedirler [24]. Zira, zorla getirme ancak hakimin ve savcının kararı ile uygulanabilen bir koruma tedbiridir. Bu nedenle kişi gelmediği takdirde zorla götürülemez[25]. Fakat gitmemek kabahattir (TCK <BR>m. 526)[26]. Diğer bazı yazarlarımıza göre ise, ifadesi alınması gereken kimselerin, çağrıya uymadıklarında zorla getirilmesi ve kendisine lüzumlu olan konuların sorulmasına dair bir engel bulunmamaktadır. Çünkü, PVST 16. maddesine göre, tahkikat için ifadesine lüzum olan kişilerin polis tarafından yapılan davete icabet etmeleri ve ifade vermeleri zorunludur. Bu davete icabet etmeyenler hakkında, PVSK <BR>17. maddesi gereğince işlem yapılır. Yani, bu kimseler zorla karakola götürülüp haklarında tanzim edilecek evrakla birlikte adliyeye götürülebilirler [27]. Hatta PVSK 17. maddesinde düzenlenmiş olan zorla getirme, polisin zor kullanma yetkisi olarak belirtilmektedir [28]. Bu kimse tanık olabileceği gibi, müstakbel sanık ta olabilir. Böyle bir davete muhatap olan kimsenin, bu davetle şahıs hürriyeti sınırlanmaktadır [29]. Kanaatimizce, kolluğun zorla getirme yetkisi kabul edilmemelidir. Çünkü, yukarıda bahsettiğimiz gibi, zorla getirme, kişi hürriyeti ve güvenliği ile yakından alakalı olan bir koruma tedbiridir. Bu sebeple, kişilere teminat sağlaması bakımından, kural olarak hakim kararı ile verilmesi gereken zorla getirme tedbirine, savcıya bile gecikmesinde tehlike olan durumlarda verilmişken, kolluğa böyle bir yetkinin verilmemesi gerekir. Ancak, JTGYY'nin <BR>36. maddesinde, jandarmaya zorla getirmeye benzeyen bir yetkinin verildiği görülmektedir. Aynı maddenin son fıkrası da, jandarma tarafından (a) bendi gereğince çağrılan kişilerin, bu çağrıya uymadıkları takdirde zor kullanılarak götürülebileceğini ve hakkında kanuni işlem yapılacağını belirtilmektedir. Böylelikle jandarmaya kabulü mümkün olmayacak bir yetki tanınmıştır. Kanunla tanınmamış böyle bir yetkinin yönetmelikle tanınmasının mümkün olmaması gerekir [30]. c) Zorunlu İkamete Tabi Tutma PVSK <BR>Ek 3. maddesine göre polis, belirli durumlarda bazı kişilerin ikamet ettikleri yerden veya iş adreslerinden ayrılmamalarını isteme yetkisine sahiptir. Bu istemin yazılı yapılması zorunludur. Bu haller şunlardır: a) Devletin bütünlüğü, genel güvenliği ve Anayasal düzeni ile kaçakçılık ve uyuşturucu madde suçlarında yapılan soruşturmalarda ifadesine başvurulacak kimseler için, b) Vatandaşlık durumu tespit edilecek kişiler ile, PVSK'nın 17. maddesindeki, kimlik tespiti yapılacak kişiler için, polis bulundukları yerden ayrılmama yükümü getirebilir. Dolayısıyla bu kişiler ikametgah ve iş yerlerinden ayrılamayacak ve burada zorunlu olarak geçici de olsa ikamet etmek durumunda kalacaklardır. Bu kişiler bulunabilecekleri yeni adreslerini bildirmek şartıyla, o yerin en büyük mülki amirinin yazılı emriyle ayrılabilirler [31]. PVSK Ek 3. maddesi ile, polise, kişilerin bulundukları yerden ayrılmamalarını emretme yetkisi verilmesi, kişi hürriyetine büyük bir tehlike getirmiştir. Elbette, suç soruşturması nedeniyle ifadelerine başvurulacak kişilerin gerektiğinde hazır bulundurulması bir zorunluluktur. Bu zorunluluk da, koruma tedbirlerinden birisi olan, kişinin ikametgah veya iş adresinde, yani bulunduğu yerde kalmasını gerektirmiştir. Fakat, buna karar verecek olan, polis değil, hakim veya acele hallerde savcı olmalıdır [32]. 2. Savcılıkta İfadesinin Alınması Amacıyla Hazır Bulunması ve Zorla Getirilmesi Sanık, savcı tarafından ifadesinin alınması için celpname ile çağrıldığında gelmek zorundadır[33]. Çağrıya rağmen kendiliğinden gelmeyen sanık, kolluk tarafından zorla getirilecektir. Zorla getirilmesi için hakim kararı ile sanık hakkında ihzar müzekkeresi çıkartılır. Bu ihzar emrini alan kolluk, savcının dinlemek istediği sanığı, zor kullanarak, savcının emrettiği yerde ve zamanda hazır bulundurabilir. Fakat savcılığın celpname olmaksızın, sanığı ifade vermek üzere kolluk aracılığıyla getirilebilmesi de mümkündür. Gerçekten de, 3842 Sayılı Kanunla değişik CMUK <BR>154/3. maddesinin "Cumhuriyet Savcısının yazılı emri üzerine yakalanan kişiler, olayın sanık ve tanıkları, yapılan işleme ait evrak ile birlikte belirtilen gün saat ve yerde zabıta kuvvetlerince hazır bulundurulur" hükmü karşısında, savcı, sanığı ihzar kararı olmaksızın da zorla getirtebilecektir. Söz konusu değişiklikten önce, savcının bu yetkisi, sadece tutuklu ve acele işlerle sınırlı idi[34]. Kolluk, Devlet Güvenlik Mahkemesi Başkanın, C. Savcısının, hakimin veya naip hakimin emriyle, sanığı, getirmek zorundadır. Kolluk kanunla verilen bu yetkiyi, sanığı, karakola davet ederek ve oradan adliyeye sevk ederek yerine getirir[35]. 3. Hakimin Sorgusu Sırasında Hazır Bulundurulması ve Zorla Getirilmesi Sanığın sorgusu esasında iki fonksiyonlu bir kavramdır. Hem olayın aydınlatılmasına yarayan bir delil vasıtasıdır, hem de sanığın kendisini savunmasına imkan verme bakımından, yani hakkındaki suç şüphelerinin aksini ispatlaması ve lehine olan delilleri sunabilme imkanı vermesi bakımından bir savunma vasıtadır[36]. Bu bakımdan sanığın sorguya çekilebilmesi, kendisinin hakim karşısına çıkması ile mümkündür. Esasında, sanığın sorgusunda hazır bulunmasındaki gaye de budur; yani, sanığın hakim önüne çıkması, sorguya çekilmesi, olayı anlatması ve kendisini savunma imkanının verilmesidir. Bu itibarla sanık, sorgu için çağrılabilir ve çağrıldığında da gelmek zorundadır [37]. Sanığın hakim tarafından sorguya çekilebilmesi, celpname ile davet edilmesi halinde mümkündür. Celpnameye gelmediği takdirde zorla getirileceği yazılır. Bu çağrı üzerine gelmeyen sanık kolluk aracılığıyla sorgusu için belirtilen gün ve saatte hazır bulundurulur. II. SON SORUŞTURMADA HAZIR BULUNMASI ve ZORLA GETİRİLMESİ 1. Hazır Bulunması Duruşma hazırlığı devresi, duruşma ve hüküm devresi olmak üzere üç devreden oluşan son soruşturmanın, duruşma hazırlığı devresinde işlemler evrak üzerinden yapıldığından, tarafların duruşma hazırlığı devresinde bir araya gelmeleri söz konusu değildir. Bu bakımdan duruşma hazırlığı devresinde kural olarak, sanığın hazır bulunma mecburiyeti yoktur[38]. Buna karşılık sanık, duruşma devResinde kural olarak hazır bulunmak zorundadır [39]. Bununla birlikte sanığın duruşmada hazır bulunması sadece zorunluluk değil, aynı zamanda hakkıdır [40]. Çünkü, sanığın duruşmada hazır bulunması yüze karşılık özelliğinin olduğu kadar, savunma hakkının da bir sonucudur. Bunun içindir ki, sanığın yokluğunda duruşma yapılmayacağı ilkesi kabul edilmiştir[41] <BR>. Diğer taraftan gerçeğin daha iyi ortaya çıkarılması, cezaların şahsileştirilmesi sebepleri de sanığın yokluğunda duruşma yapılmaması kaidesini açıklar [42]. Bu nedenle, duruşma sanığı gerektirir ve duruşmada hazır bulunmayan sanık hakkında kural olarak duruşma yapılamaz (CMUK <BR>223) [43]. Ayrıca sanık duruşmada kesintisiz olarak hazır bulunmak zorundadır. Savuşmasının önüne geçmek için mahkeme başkanı gereken tedbirleri alır ve duruşmaya ara verildiği müddetçe sanığı nezaret altına dahi aldırabilir (CMUK <BR>224/1). Sanığın duruşmada hazır bulunma zorunluluğu [44] <BR>veya istisnalarına ilişkin kurallar ihlal edilirse, mutlak bir temyiz sebebi meydana gelir. Sanık olmadan duruşma yapılırsa kanuna aykırıdır ve "kanunen vücudu lazım diğer şahsın gıyabında duruşma yapılması" [45] <BR>mutlak bozma sebebidir (CMUK <BR>308)[46]. Şahsi davada da sanığın hazır bulunmaması durumunda, aynı kamu davasında olduğu gibi, duruşma yapılmaması kuralı uygulanmaktadır. Bu nedenle hakim sanığın duruşmada bizzat hazır bulunmasını emredebilir. Yine sanık hazır bulunmaksızın duruşma yapılabilen hallere ilişkin kurallar şahsi davada da uygulama alanı bulur [47]. Burada, sanığın duruşmadaki hazır bulunması konusunda, uluslararası sözleşmelere de bakmak gerekir. Sanığın duruşmada hazır bulunması, uluslararası sözleşmelerde bir hak olarak düzenlemiştir. Sanığın duruşmalarda hazır bulunma hakkı, Avrupa İnsan Hakları Sözleşmesinde açık olarak belirtilmemiş olduğu halde [48], bu konuda Divan, 3. fıkra "her ne kadar sarahaten öngörmemekte ise de, sanığın duruşmaya katılması olanağı bütünüyle 6. maddenin konu ve amaçlarından kaynaklanmaktadır" diyor [49]. Zira, sanığın aleyhindeki iddiaları dinlemek ve savunma yapmak için; yani kendi kendini savunabilmesi için mahkeme önünde bizzat hazır bulunması, bu imkana sahip bulunması gerektiği şüphesizdir [50]. Bununla birlikte, Avrupa İnsan Hakları Sözleşmesi, Almanya'nın orta ağırlıktaki ve ağır suçlarda kabul ettiği mecburiyetin aksine, sanığın duruşmada hazır bulunmasını mecbur kılmamıştır. Bu nedenle, sanık duruşmaya katılmak istemez, bu hakkını kullanmaktan vazgeçerse, yapılan işlem Avrupa İnsan Hakları Sözleşmesinin 6/1. maddesine aykırı değildir [51]. Sanık duruşmalarda hazır bulunma hakkından vazgeçebilir, ancak bu vazgeçme açık ve tercihen yazılı olmalıdır[52]. Sanığın duruşmada hazır bulunma hakkı, sanığı duruşmanın yapılacağı yer ve zaman hakkında yeterli bir önceden isteme ve sanığı usulsüz bir biçimde duruşma dışında bırakmama görevini de yüklemektedir [53]. İnsan Hakları Komitesi, Zaire makamlarının bir davada, yurt dışında yaşayan bir sanığa duruşmadan sadece üç gün önce davetiye çıkarmalarının ve adresini bilmelerine rağmen davetiyeyi gönderme girişiminde bulunmamalarının hazır bulunma hakkını ihlal ettiği sonucuna varmışlardır [54]. Sanığın duruşmada hazır bulunması kural olmasına rağmen, bu kuralın tam ve kati olarak uygulanması bazen yargılamayı felce uğratabilir. Bu nedenle sanığın bu yükümüne bazı istisnalar tanınmış ve sanığın hazır bulunmadığı durumlarda da yargılama yapılmasına imkan tanınmıştır[55] <BR>[56]. Sanık hazır olmadan da istisnai olarak yargılama yapılabilen durumlar şunlardır: Gaip olan sanık hakkında duruşmanın yapılması, sanığın yokluğunda duruşmanın yapılması ve sanığın kaçak olması halinde duruşmanın yapılmasıdır. 2. Zorla Getirilmesi CMUK <BR>209. maddesine göre duruşmada hazır bulunmak üzere çağrılan sanık, mazereti bulunmaksızın duruşmaya gelmezse; zorla getirme kararı verilebilir veya tutuklanarak getirilebilir (CMUK <BR>223) [57]. Fakat sanık, gelmemenin mazeretini ispat edilebilirse, yine duruşma yapılmayacak, fakat zorla getirme ve tutuklama söz konusu olmayacaktır[58]. Sanık duruşmadan vareste tutulmuş olsa bile (CMUK <BR>226), hakim sanığın bizzat hazır bulunmasına ve ihzar ve tutuklama müzekkeresiyle zorla getirilmesine her vakit karar verebilir (CMUK <BR>229). Disiplin yargılamasında da gelme zorunluluğu bulunmaktadır[59]. III. KANUN YOLUNDA HAZIR BULUNMASI 1. İtiraz İncelemesinde Hazır Bulunma İtiraz, CMUK <BR>299. maddesinde gösterilen merciler tarafından incelenir. Bu incelemede başvuruda hatalı olduğu belirtilen hususlar ele alınır. İnceleme mercii, itiraz dilekçesini alınca yazı ile cevap verebilmesi için itirazı hasma bildirir. Bu merci, hukuki sorunla birlikte maddi sorunu da ele alabildiğinden, gerekli soruşturmanın yapılmasını emredebileceği gibi bunu kendisi de yapabilir (CMUK 301). Bu soruşturma dolayısıyla tanık dinlenmesine gerek görürse, bunu kendisi dinleyebileceği gibi naip vasıtasıyla ya da istinabe yoluyla da dinleyebilir [60]. İtirazı inceleme mercii, aksine hüküm bulunmayan hallerde, duruşma yapmaksızın, yani belgeler üzerinden karar verir. Ancak mahkeme gerek görürse savcıyı dinleyebilir (CMUK 302). Teminatla salıvermede teminatın irat kaydı kararına karşı acele itiraz yoluna gidildiğinde duruşma yapılması (CMUK <BR>122/2) bu kuralın istisnasını oluşturur. Duruşmasız yargılamadan amaç, her iki tarafın itiraz davasının konusu ile itiraz sonunda verilecek olan karar hakkındaki görüşlerini sözle bildirmemeleridir. Soruşturma işlemi olarak tanıkların dinlemesinde tarafların hazır bulunması, duruşma yapılması demek değildir[61]. Kanun yolu davalarının duruşmalarında sanık için hazır bulunma mecburiyeti yoktur [62]. Yani sanık hazır bulunmaksızın da duruşma yapılabilecektir. Aynı şekilde, son soruşturmanın duruşma safhasında olduğu gibi, kanun yolundaki duruşmalarda da müdafiin hazır bulunma zorunluluğu bulunmamaktadır. İtiraz üzerine merci tarafından verilen kararlar kesindir (CMUK <BR>303). Bu karalara karşı ancak yazılı emir yoluna başvurulur (CMUK <BR>343). 2. Temyiz Yargılamasında Hazır Bulunma Yargıtay, ağır cezalık işlerde sanık isterse veya Yargıtay kendiliğinden gerek görürse duruşma yapar. Duruşma yapılacak olursa, duruşmanın günü sanığa ve isterse müdafiine haber verilir. Sanık ve müdafi bakımından hazır bulunmak bir yetki olup, bir ödev değildir [63]. Sanık bizzat hazır bulunabilir veya isterse kendisini bir müdafii ile de temsil ettirebilir. Fakat sanık tutuklu ise, hazır bulunma yetkisine de sahip değildir (CMUK <BR>318). Sanık ve müdafii gelmemişse, duruşma isteğinden vazgeçtikleri açıkça anlaşılmadıkça, yargılama yine duruşmalı olarak yapılmalıdır. Zira duruşma sanık bakımından bir teminattır [64]. Sanık haklı bir sebebe dayanarak duruşmanın ertelenmesini isteyebilir [65]. Esasında yüksek dereceli mahkemeler önünde hazır bulunma hakkı, bu duruşmaların niteliğine bağlıdır. Bu hak özellikle, yüksek derece mahkemesinin hukuki noktaları olduğu kadar maddi noktaları da inceleyip incelemediğine ve sanığın yararının temsil edilme ve korunma tarzına bağlıdır [66]. Yüksek derece mahkemesi hem usule hem de esasa ilişkin karar verme yetkisine sahipse, adil bir yargılama genellikle sanığında hazır bulunmasını gerektirir [67]. Hukukumuzda temyiz incelemesi sadece hukuki noktalar açısından yapıldığı için, sanığın veya müdafiin duruşmada hazır bulunma mecburiyetleri yoktur. Yani sanık ve müdafi olmaksızın da duruşma yapılabilmektedir[68]. 3. Bozma Kararından Sonraki Yargılamada Hazır Bulunma Bozma kararı üzerine dosya kendisine gelen mahkeme, ilk iş olarak, bozmaya uyup uymayacağı konusunda karar vermek üzere ilgililere bozmaya karşı ne diyeceklerini soracaktır. Bu nedenle bir duruşma yapılacak ve ilgililer çağrılacaktır (CMUK <BR>326/2). Uyma veya uymama konusunda karar vermek üzere yapılan bu duruşma uyup uymama konusunda karar verilince sona erecektir. Ancak uyma kararı verildikten sonradır ki, normal nitelikte olan yeni bir duruşma başlayacaktır. Bu duruşma aslında, bozmadan önce yapılan ilk son soruşturma duruşmasının devamı niteliğindedir. Kural olarak orada uygulanan kurallar burada da uygulanacaktır [69]. Ancak 1985 değişikliği, ilgililerin hazır bulunması konusunu ortada tek duruşma varmışçasına düzenlemişse de, ortada, uymadan önceki duruşma ve uymadan sonraki duruşma olarak iki ayrı duruşma bulunmaktadır. Bu nedenle, uymadan önceki duruşmaya sanık, müdafi, katılan ve avukatı davetiye ile çağrılacaktır. Bunlar, tebliğe rağmen gelmemeleri yüzünden veya davetiyenin tebliğ edilememesi sebebi ile hazır bulunmasalar dahi duruşma yapılabilecek ve uyma veya uymama kararı verilebilecektir [70]. Bozmaya uymadan sonra yapılan duruşmada ilgililerin hazır bulunmaları konusunda ayrı bir düzenleme için, kaide olarak bir neden yoktur. Bozmadan önce duruşma kimlerin yokluğunda yapılıyorsa, yani gaip olmaları veya hazır bulunmamaları duruşmanın yapılmasına engel olmuyorsa burada da engel olmamalıdır. 4. Muhakemenin Yenilenmesinde Hazır Bulunma Muhakemenin yenilenmesi muhakemesi, davanın kabule şayan olup olmadığının araştırılması safhası, delillerin toplanması safhası ve son soruşturma safhası olmak üzere üç safhadan oluşmaktadır. Muhakemenin yenilenmesi davasının kabule şayan olup olmadığının araştırıldığı safhada duruşma yapılmayacağı için (CMUK <BR>335/2), tarafların hazır bulunmasını gerektirecek bir durum bulunmamaktadır. Delil toplama safhasında ise, ilgililerin hazır bulunması konusunda 1985 değişikliği ile, hazırlık soruşturmasındaki hükümler uygulanacağı belirtilmiştir (CMUK <BR>337/3). Bu nedenle hazırlık soruşturması safhasında hazır bulunma kısmında bahsettiklerimiz burada da geçerli olacaktır. Dinlenecek tanıklara ve bilirkişilere yemin verilip verilmeyeceğini mahkeme takdir edecektir (CMUK 337/2). Muhakemenin yenilenmesi kural olarak, duruşma yapılması suretiyle olur. Bu itibarla, ikinci safhanın sonunda muhakemenin yenilenmesine karar verilirken yeniden duruşma yapılmasına da karar verilir (CMUK <BR>338). Fakat bu duruşma genel hükümlere göre yapılır. Diğer bir ifade ile, birinci derece yargılamadaki duruşma kuralları burada da kıyasen uygulanmalıdır. Bunun sonucu olarak taraflar hazır bulunmalı ve duruşma işlemleri sıra içinde yapılmalıdır [71]. IV. KEŞİFTE VE DİĞER İŞLEMLERDE HAZIR BULUNMA 1. Keşif Sırasında Hazır Bulunma Hakimin delillerin içeriğini öğrenebilmek, delilleri değerlendirebilmek ve karar konusunda hükme varabilmek için, beş duyusu ile yaptığı inceleme keşiftir. Keşif bir kararla yapılır. Karar verme yetkisi kural olarak yargılama makamlarına aittir. Bu kararı hazırlık soruşturmasında sulh hakimi, son soruşturmada mahkeme verir. Keşif, kararı veren hakim veya hakimler tarafından yapılır. Ancak gerektiğinde naip hakim veya istinabe olunan hakim tarafından da yapılabilir. Gecikmesinde sakınca olan durumlarda savcının da keşif yapabilmesine izin verilmiştir. Gerçekten CMUK <BR>78. maddesinde "keşif, hakim veya naibi veyahut istinabe olunan hakim ile tehirinde mazarrat umulan hallerde Cumhuriyet Savcısı tarafından yapılır" demek suretiyle bu husus belirtilmiştir. Niteliği bakımından muhakemenin her aşamasında keşif yapılabilir. Hazırlık soruşturması safhasında olabileceği gibi son soruşturma safhasında da olabilmektedir [72]. Son soruşturmada ispat konusunda kanaat sahibi olabilmek için hakim tarafından yapılan keşif [73]; duruşma salonunda olabileceği gibi, duruşma salonunun dışında da olabilir[74]. Mesela suç sırasında çekilmiş bir filmin mahkemede veya sinemada gösterilmesi de keşif olarak kabul edilmiştir [75]. Duruşma dışında yapılan keşiflerde ayrı bir tutanak tutulurken, duruşma sırasındaki keşiflerde ayrı bir tutanağa gerek yoktur [76]. Yargılama konusu olayla ilgili olarak daha önce bir hakim tarafından bir keşif yapılmış, buda tutanağa geçirilmişse, son soruşturmada, hakimin bir daha keşif yaptırmasına gerek yoktur. Bu tutanağın duruşmada okumasıyla yetinilebilir (CMUK <BR>242/1). Son soruşturmayı yapan mahkeme, daha önce yapılmış olan keşifleri yeterli bulmadığında, yeniden keşif yapabilir [77]. Sanık da, son soruşturmada, suçsuzluğunu ispatlamak için keşif isteminde bulunabilir. Sanık CMUK <BR>135/5. maddesine göre hakimden, CMUK 78. maddesine göre, keşif yapılmasını isteyebilir. Hakim sanığın bu talebini, maddi olaya ve savunmasına temel oluşturuyorsa yapmak zorundadır [78]. Keşif işleminin aleni olup olmadığı konusunda kanunumuzda bir hüküm yoktur. Soruşturmanın gizli olduğu muhakeme devrelerinde bile keşfin aleni yapıldığı görülmektedir. Duruşmanın gizli yapılmasına karar verildiği durumlarda da keşif aleni yapılmaktadır [79]. Gerek hazırlık soruşturmasındaki, gerekse son soruşturmadaki keşif sırasında; savcı, sanık, müdafi ve mağdur hazır bulunabilir (CMUK <BR>162). İşin gecikmesine sebebiyet vermeyecekse, keşif günü, hazır bulunmaya hakkı olanlara haber verilir. Bunların çağrılmaları yeterli olup gelmeleri kendi isteklerine bırakılmıştır. Hazır bulunmadıkları takdirde de keşif yapılabilmektedir. Çünkü CMUK 162/4. maddesinde "bu işlerde hazır bulunmaya hakkı olanlar işin geri bırakılması gününden evvel haberdar edilir" demek suretiyle keşifte hazır bulunmayı ilgililer bakımından bir hak olarak görmektedir [80]. Bu bakımdan sanığın gerek kendi talebi gerekse hakim tarafından keşif kararı verilmesi üzerine keşfe katılma hakkı vardır[81]. Keşifte hazır bulunmak hakkı, hazır bulunan tanık ve bilirkişilere soru sorma hakkını da içine alır[82]. Sanık, mümkün olan her durumda gerçeğin ortaya çıkarılması için, keşif gibi yapılacak olan araştırmalarda hazır bulunmasını isteyebilir [83]. Sanık tutuklu ise, ancak bulunduğu yerdeki mahkeme binası içindeki keşiflerde hazır bulunmayı isteyebilir (CMUK 162/5, 217). Zira tutuklu sanığın, gecikmesinde sakınca olan hallerde, bütün keşiflere bizzat getirilmesi çok zor olabilir[84]. Ancak, mahkeme gerek görürse, bina dışındaki keşifte de hazır edilebilir [85]. Sanık kendi mazereti dolayısıyla keşfin ertelenmesini isteyemez (CMUK 162/son). Sanığın keşifte hazır bulunmasının istisnası da vardır. Eğer sanığın huzuru tanıklardan birinin gerçeğe uygun tanıklık etmesine engel olabilecekse, o işte sanığın bulunmamasına karar verilir (CMUK 162/3). Sanığın keşifte hazır bulunması, Almanya Ceza Muhakemesi Kanununun 338/5 maddesinde düzenlenmiş olan, 'sanık hazır bulunmaksızın işlem yapılabilen' durumlar arasında yer almamaktadır. Bu nedenle, keşif işleminin sanık hazır olmaksızın yapılması hukuka aykırı kabul edilmektedir [86]. 2. Diğer İşlemlerde Hazır Bulunma Sanığın ifade alma ve keşif dışında hazır bulunma bulunması gereken diğer bir durum yüzleştirmedir. Yüzleştirme; ifadeleri arasında çelişki bulunan kimselerin karşı karşıya getirilmesi suretiyle, onların beyanlarından yeni ipuçları elde etmek ve hangisine değer verileceğini belirlemek amacıyla yapılan bir işlemdir [87]. Yüzleştirmenin, tanıklar veya tanıkla sanık arasında yapılabilmesi kabul edilirken, şikayetçinin yüzleştirilmesi kabul edilmemiştir[88]. Yüzleştirilen kimselerin psikolojik etki altında kalmaları mümkün olduğundan, bu işlemin inceliği açıktır. Bu yüzden, yüzleştirme kural olarak son soruşturmada mahkeme tarafından yapılmalıdır[89]. Çünkü hazırlık soruşturmasında amaç, delillerin toplanmasıdır. Son soruşturmada ise amaç, maddi gerçeğin ortaya çıkarılması olduğu için, son soruşturmada hakimin duruşmada yapacağı ve psikolojik sonuçlar çıkaracağı bu işlemin önceden yapılması durumunda, ileride hakimin bu imkandan yoksun kalmasına neden olacaktır. Çünkü yüzleştirmenin psikolojik değeri ancak ilk defa yapıldığı anda görülür [90]. Bu itibarla yüzleştirme işlemi kural olarak sübut konusunda karar verecek olan hakim huzurunda yapılması yerindedir. Ancak gecikmede tehlike varsa veya kimliğinin tespiti için gerekiyorsa, hazırlık soruşturmasında da tanıklar birbirleriyle ve sanık yüzleştirilebileceklerdir (CMUK <BR>54). İfade verenlerin yüzleştirilmesi hakkında bir kural olmadığından, araştırma için gecikmeden yapılması zaruri olan hallerin dışında, kolluğun yüzleştirme yapması kabul edilmemelidir [91]. Fakat yüzleştirmenin yapılması için, sanığın hazır bulunması konusunda bazı yazarlar, sanığın iradesine rağmen yüzleştirilmesinin caiz olduğunu, bu sebeple sanığın bir tanıkla zorla yüzleştirilmesinin CMUK 135a'yı ihlal etmeyeceğini belirtirler[92]. Buna göre, sanığın, hazırlık soruşturma sırasında yapılan yüzleştirme işleminde hazır bulunma zorunluluğu bulunmaktadır. Diğer bazı yazarlar ise, şüphelinin yüzleştirmeyi serbest iradesi ile önceden kabul etmiş olması gerektiğini, zira hiç kimsenin kendi aleyhine delil vermek zorunda olmadığını belirtirler [93]. Buna göre de, o zaman, şüphelinin, hazırlık soruşturma sırasında yapılan yüzleştirme işleminde hazır bulunma zorunluluğu bulunmamaktadır. Kanaatimizce, maddi gerçeğin bulunabilmesi için, ifadeleri birbirini tutmayan kimselerin yüzleştirmeleri gerekir. Çünkü bu toplumun menfaatinedir ve toplum menfaati sanığın menfaatine tercih edilmelidir. Bu nedenle sanığın, yüzleştirme işlemi sırasında hazır bulunma zorunluluğu olmalıdır. Bu bakımdan, sanığın hazır bulunması, onun için bir yükümlülük olmaktadır. Diğer hazır bulunmayı gerektiren işlem olan tanıma ve tanıtma (teşhis) ise; sanığın birey olarak belli olabilmesi[94] <BR>için bir suçu işlediğinden şüphe edilen kişinin veya fotoğraflarının suç mağduruna veya tanığa gösterilmesi ve bu şekilde suçlunun teşhis ettirilmesidir [95]. Kişilere ve eşyaya ilişkin olabilen bu teşhis işleminin araştırma bakımından çok önemli olmasına karşın, tehlikeli olduğu da açıktır. Çünkü, teşhis eden kimsenin kolaylıkla etki altında kalarak hataya düşebilmesi mümkündür. Bunun içindir ki, bazı kanunlar teşhis işleminin yüzleştirme işleminde olduğu gibi hakim tarafından yapılmasını kabul etmişlerdir [96]. Kolluğun teşhis işlemini kendiliğinden yapması ise ancak, hazırlık soruşturma-sındaki görevlerini düzenleyen 156. maddesi uyarınca, gecikmesinde tehlike olan hallerde mümkün olmalıdır [97]. Sanığın, mağdur veya tanık tarafından teşhis edilebilmesi için başvurulan teşhis işlemi, isnatla ilgili olarak[98] <BR>maddi gerçeğin ortaya çıkarılabilmesi için ceza muhakemesinde büyük önem taşır. Bu nedenle, sanığın mağdur veya tanık tarafından teşhis edilebilmesi için, rasgele seçilmiş birkaç kişi ile birlikte durması kendisi aleyhine delil verme niteliği taşımayacağından [99] <BR>sanığın teşhis için hazır bulundurulabilmesi gerekir. Teşhis işleminin belirli bir yerde yapılması zorunlu değildir. Mesela, cinayet mahallinde bulunan anahtarın sahibi olduğu için yakalanan kişi, öldürülen kişinin karısı olan ve fail tarafından bıçaklanmış olan mağdura, yattığı hastanede gösterilmiştir [100]. Bunlardan başka, bilirkişinin gerek görmesi ve bunun da kabul edilmesi halinde sanığı sorguya çekmek yetkisi (CMUK 73) bulunduğundan, sanığın, bilirkişinin sorgusunda hazır bulunması gerekir. Diğer taraftan, şüphelinin hazırlık soruşturmasında, tanık ifadesi alınırken hazır bulunması kabul edilmemiştir ve hatta hazır bulunmayı talep etme hakkı dahi yoktur [101]. Bazı hukuk sistemlerinde de, hazırlık soruşturmasında tanık ifadesi alınırken, şüphelinin hazır bulunması kabul edilmemiştir. Alman Hukukunda 1974 yılında yapılan değişikliğe göre, hazır bulunma hakkı tanınmış olmakla birlikte, şüphelinin hazır bulunması soruşturmanın amacını tehlikeye düşürecekse (StPO 168 c), hazır bulunmamasına karar verilebilir [102]. § 3. TANIĞIN HAZIR BULUNMASI I. HAZIRLIK SORUŞTURMASINDA HAZIR BULUNMA 1. Kollukta İfade Vermek Amacıyla Hazır Bulundurulması ve Zorla Getirme Mevzuatımıza göre kolluk, yaptığı tahkikat sırasında ifadesine gerek duyduğu kişileri çağırır. Bu çağırmanın sözlü yada yazılı olması hususunda kanunda bir ayrım yapılmamıştır. Her iki şekilde de çağrı yapılabilir. Uygulamada genellikle çağrının sözlü yapıldığı görülmektedir [103]. PVSK 15 ve kaynak teşkil ettiği JTGYY 36. maddelerinde, sanık ve tanık ayrımı yapılmadığından tanık da bu hükümlere girer [104]. Bu bakımdan tanık, kolluk tarafından çağrılabilir ve gerekli olan şeyler sorabilir. Kolluk tarafından çağrılan tanık, çağrıldığı zaman ifade vermek üzere gitmek zorundadır. Tanığın kendiliğinden gitmemesi halinde; görüşlerine katıldığımız bazı yazarlara göre, kolluk bizzat harekete geçerek tanığı zorla getiremez [105]. Zira, zorla getirme ancak hakim kararı veya savcının emri ile uygulanabilen bir koruma tedbiridir. Fakat gelmemek suçtur (TCK 526). Ancak tanığın mutlaka celbi gerekecekse savcılık aracılığıyla sulh hakiminden ihzar müzekkeresi çıkartılır. Bundan başka suçüstü suçlarında, polis olayın failini, tanığı ve mağdurunu hep birlikte savcının emrettiği yerde hazır bulundurabilir ki, bu da bir ihzar işlemidir [106]. Diğer yazarlar göre ise, kolluk tarafından çağrılan tanığın, kendiliğinden gelmemesi halinde, zorla getirilmesi ve kendisine gerekli şeylerin sorulmasına dair bir engel bulunmamaktadır [107]. Çünkü, PVST 16. maddesine göre, tahkikat için ifadesine lüzum olan kişilerin polis tarafından yapılan davete icabet etmeleri ve ifade vermeleri zorunludur. Bu davete icabet etmeyenler hakkında, PVSK 17. maddesi gereğince işlem yapılır. Yani, bu kimseler zorla karakola götürülüp haklarında tanzim edilecek evrakla birlikte adliyeye götürülebilirler [108]. Bu tanıklar hakkında, TCK'nun " Yetkili makamlar tarafından adli işlemler dolayısıyla... kanun ve nizamlara aykırı olmayarak verilen bir buyruğu dinlemeyen " kimselerin cezalandırılmasını öngören 526. madde uygulanacaktır. 2. Savcılıkta İfade Vermek Amacıyla Hazır Bulundurulması ve Zorla Getirilmesi Tanık, savcı tarafından ifadesinin alınması için davetiye ile çağrıldığında gelmek zorundadır. Gelmemesi suçtur (TCK 526). Davetiye ile çağrılmalarına rağmen gelmeyen tanıklar hakkında, sulh hakimi kararı ile tanıklar ihzar edileceklerdir. Bu ihzar emrini alan kolluk, savcının dinlemek istediği tanığı, zor kullanarak, savcının emrettiği yerde ve zamanda hazır bulundurabilir. Fakat savcılığın davetiye olmaksızın, tanığı ifade vermek üzere kolluk aracılığıyla getirilebilmesi de mümkündür. Gerçekten de, 3842 Sayılı Kanunla değişik CMUK 154/3. maddesinin "Cumhuriyet Savcısının yazılı emri üzerine yakalanan kişiler, olayın sanık ve tanıkları, yapılan işleme ait evrak ile birlikte belirtilen gün saat ve yerde zabıta kuvvetlerince hazır bulundurulur " hükmü karşısında, savcı, tanığı ihzar kararı olmaksızın da zorla getirtebilecektir. Söz konusu değişiklikten önce, savcının bu yetkisi, sadece tutuklu ve acele işlerle sınırlı idi [109]. Meşhut suçlarda 3005 Sayılı Kanunun 7. maddesi de savcıya zorla getirtme kararı vermek yetkisi tanımaktadır. Devlet güvenliğini ilgilendiren suçlarda da savcıya tanıkları zorla getirme yetkisi verilmiştir (DGMK 14). Savcının zorla getirme emrini alan kolluk, tanığı, karakola davet ederek oradan da adliyeye sevk ederek yerine getirir. 3. Hakime İfade Vermek Amacıyla Hazır Bulunma a) Tanığın Hazır Bulunması Daha önce de ifade edildiği gibi hakim tarafından uyuşmazlık konusu olay hakkında bildiklerini anlatmak üzere davetiye ile çağrılan tanık, davetiyede belirtilen yer ve saatte hazır bulunmak zorundadır. Zira tanık, mahkemeye ışık tutmakla, toplumsal bir görev yapmaktadır [110]. Usulüne uygun olarak çağrılan tanığın hazır bulunma zorunluluğu, Türkiye'de yaşayan herkes için geçerlidir. Bu zorunluluk davetin yapıldığı sırada Türkiye'de yaşayan yabancılar için de geçerlidir [111]. Hatta tanıklıktan çekinme hakkına sahip olan kimseler dahi, bu zorunluluğu yerine getirmekle yükümlüdürler. Tanıklar, kendilerinde çekinme sebeplerinin bulunduğunu söyleyerek, hazır bulunma zorunluluğundan kurtulamazlar [112]. Zira, söz konusu tanıklar, ancak davete icabet edip yetkili makamın önüne çıktıktan sonra, kendinde bulunan çekinme hak ve zorunluluklarını beyan edecek ve bu şekilde çekinme sebepleri yetkili makam tarafından tespit edebilecektir [113]. Cumhurbaşkanı, Bakanlar Kurulu üyeleri ve milletvekilleri de hazır bulunmak yükümlülüğü altındadır[114]. Ancak CMUK 1999 Tasarısı 46/4. maddesinde "Cumhurbaşkanı tanık sıfatıyla duruşmaya çağrılamaz. Cumhurbaşkanın tanık sıfatıyla beyanı konutunda alınır. Cumhurbaşkanı bu beyanını yazılı olarak gönderebileceği gibi, beyanı hakim tarafından tutanağa geçirilmek suretiyle de alınabilir' ' [115] <BR>demek suretiyle yetkili makam önünde hazır bulunma zorunluluğuna istisna getirmektedir [116] <BR>. Tasarı m. 46/son fıkrası ise, "Başbakan ve Bakanlar ile Türkiye Büyük Millet Meclisi üyeleri tanık sıfatıyla Ankara Mahkemelerinde de dinlenebilirler" hükmü yer almaktadır. Buna göre asıl olan, bu kişilerin, yetkili mahkeme önünde dinlenmeleridir; ancak, Ankara Mahkemelerinde de dinlenebilecekleri belirtilmektedir [117] <BR>. Tanığın hazır bulunma zorunluluğu, beyanının alınması işleminin sonuna kadar devam eder [118]. Tanık soruşturmaya beyanda bulunacak bir halde gelmelidir. Mesela, sarhoş gelen tanık, bedenen hazır bulunsa bile, beyanından yararlanılma imkanı bulunmadığı için mahkemeye gelmiş sayılamaz [119]. Yine tanık hazır bulunmakla birlikte, dinlenilmesi mümkün olmayacak kadar geç gelmişse, gelmemiş kabul edilir [120]. Tarafların talebi olmaksızın kendiliğinden gelerek beyanda bulunmakta ısrar eden tanığın dinlenmesini, ne hukuk ne de Ceza Muhakemeler Usulü Kanunu kabul etmemiştir. Zira, bir tanığın kendiliğinden gelerek tanıklık teklifi doğruluğundan şüpheyi gerektirir [121]. Hazır bulunma zorunluluğu, tanığın belirli bir yerde ve belirli bir gün ve saatte hazır bulunmasını gerektirdiği için, tanığın haklarını kısıtlayıcı bir işlemdir. Fakat savunma, iddia hak ve görevlerinin yerine getirilebilmesi açısından bir zorunluluk olmaktadır [122]. Tanıklık, aynı zamanda tanığın hürriyetini kısıtlayıcı bir işlem olduğu için, davet olunan her tanığın, tarifeye göre kaybettiği vakit ile uygun bir tazminat alma hakkı bulunmaktadır. Bu tazminat devlet hazinesinden ödenir. Tanık hazır olmak için seyahat etmişse, yol masrafıyla tanıklığa davet olunduğu yerdeki ikamet masrafını alır (CMUK 64). Uygulamada maalesef, tazminata ya hükme-dilmemekte ya da ödenek yokluğundan hükmedilse bile ödenememektedir. Bundan başka, adliyeye gelen tanıklar saatlerce bekletilmekte ve tanıklar açısından büyük zaman kaybına ve strese neden olmaktadır. Bu durum tanıklığın bir angarya haline gelmesinin önemli sebeplerinden birisidir [123]. b) Tanığın Davete Uymaması CMUK 46. maddesine göre, usulüne uygun olarak çağrılıp da mazeret bildirmeksizin gelmeyen tanık; zorla getirilir, sebep olunan masraflar kendisine yükletilir ve hafif para cezasına mahkum edilir. Esasında zorla getirmenin, hafif para cezasının ve masrafları ödemeye mahkum etmenin ortak özelliği, tanığın yetkili makam önüne gelmesini sağlayan kuralların müeyyideleri olmalarıdır [124]. Gelmemenin kanuni sonuçları yazılı olmayan bir davet üzerine gelmeyen tanık hakkında, CMUK <BR>46. maddesindeki müeyyidelerin uygulanıp uygulanmayacağı tartışmalıdır. Bir görüşe göre, CMUK <BR>45. maddesi davetiyenin üzerine gelmemenin kanuni sonuçlarının yazılı olması aradığı için, bu hususun yazılmaması halinde, tanığa bu müeyyideler uygulanamayacağını belirtir. Diğer bir görüş ise, kanun bilmemek mazeret sayılmaz kuralı gereğince, davete uymamanın müeyyidelerinin davetiyede gösterilmemesi, bu müeyyidelerin uygulanmasına engel teşkil etmez[125]. Gelmeyen tanık mazeret bildirir ve kabul edilirse, bu müeyyideler uygulanmaz ve yeniden davetiye ile çağrılır. Mazeret bildirmediği için zorla getirilen tanık, sonradan mazeret bildirir ve bunun doğruluğunu ispat ederse, hükmedilen para cezası ve masraflar kaldırılır (CMUK 46). II. SON SORUŞTURMADA HAZIR BULUNMA 1. Duruşma Hazırlığı Devresinde Hazır Bulunma Son soruşturma safhasında, esas itibariyle; tanıkların hazır bulunmalarını gerektiren devre duruşma devresidir. Bununla birlikte, her ne kadar duruşma hazırlığı devresinde yapılacak olan işlemler evrak üzerinden yapılsa ve tarafların duruşma hazırlığı devresinde bir araya gelmeleri söz konusu olmasa da, istisnai bazı hallerde tanıkların dinlenmesini ve dolayısıyla hazır bulunmasını gerektiren durumlar da bulunmaktadır. Hastalık ya da sakatlık veya aşılması mümkün olmayan bir nedenle, bir tanığın ya da bilirkişinin duruşmada hazır bulunamayacağı anlaşıldığı durumlarda, bunların dinlenilmesine duruşma hazırlığı devresinde başvurulmasına kanun izin vermektedir. Ancak bir delilin kaybından korkulduğu için, buna başvurulması uygun görülmüştür [126]. Duruşma hazırlığı devresinde tanıkların dinlenmesinde istinabe yolu uygulanabileceği gibi, naip hakim yoluna da başvurulabilecektir. Böyle bir engel yüzünden hakim huzuruna gelmesi mümkün olmayan tanık, naip hakim aracılığıyla onu bulunduğu yerde dinleyecektir. Dinlemenin yeminle yapılması gereken durumlarda, yemin ettirildikten sonra dinleme yapılacaktır (CMUK <BR>216). Kanun bu yola tanık veya bilirkişilerin meskenlerinin uzak olması sebebiyle de başvurulabileceğini, bu kişilerin çağrılmalarının zor olduğu durumlarda, yine istinabe veya niyabet yolu ile bu kişilerin duruşma hazırlığında dinlenebileceklerini belirtmektedir (CMUK 216/son). 2. Duruşmada Hazır Bulunma a) Tanığın Hazır Bulunması Duruşmada geçerli olan temel ilkelerden biri vasıtasızlık ilkesidir. CMUK <BR>254/1. maddesine göre mahkeme, irad ve ikame edilen delilleri, duruşmadan ve tahkikatten edineceği kanaate göre takdir eder. Bu nedenle esas hakkından karar verecek olan mahkemenin; yargılayacağı olay, olayın tanıkları, sanık ve diğer tüm delillerle doğrudan temasa geçmesi ve ilk elden edinilmiş bilgileri kullanılması prensip olarak kabul edilmiştir. Bu ilke gereğince tanıkların duruşmada bizzat dinlenmeleri gerekir. Tanığın olay hakkındaki şahsi bilgisini doğrudan doğruya anlatması, bu bilgilerin bizzat onun tarafından mahkemeye sunulması gerekir (CMUK <BR>243). Bu bakımdan hakim tarafından uyuşmazlık konusu olay hakkında bildiklerini anlatmak üzere davetiye ile çağrılan tanık, davetiyede belirtilen yer ve saatte hazır bulunmak zorundadır. Tanığın duruşmaya gelmek zorunluluğu CMUK'un 45. ve devamındaki maddelerinde düzenlenmiştir [127]. CMUK <BR>45. maddesinde tanıkların çağrılması usulü, 46. maddesinde de bu çağrıya uymamanın müeyyideleri düzenlenmiştir. CMUK 45. maddesine göre usulüne uygun olarak çağrılan tanık hazır bulunmak zorundadır ve Türkiye'de yaşayan herkes için bu zorunluluk vardır. Ayrıca bu zorunluluk, davetin yapıldığı sırada Türkiye'de yaşayan yabancılar için de geçerlidir[128]. Hatta tanıklıktan çekinme hakkına sahip olan kimseler dahi, bu zorunluluğu yerine getirmekle yükümlüdürler [129]. Tanıklar, kendilerinde çekinme sebeplerinin bulunduğunu söyleyerek, hazır bulunma zorunluluğundan kurtulamazlar [130]. Zira, söz konusu tanıklar, ancak davete icabet edip yetkili makamın önüne çıktıktan sonra, kendinde bulunan çekinme hak ve zorunluluklarını beyan edecek ve bu şekilde çekinme sebepleri yetkili makam tarafından tespit edebilecektir [131]. Usul kanunumuzda tanıkların nerede dinleneceğine dair açık bir hüküm bulunmamaktadır. Bununla birlikte tanığın ifadesinin alınacağı yer önemli değildir. Bu, mahkeme binası olabileceği gibi, bunun dışında bulunan bir yerde olabilir [132]. Fakat tanıkların daveti esas olduğuna göre huzurda dinlenmeleri gerekli-dir [133]. Cumhurbaşkanı, Bakanlar Kurulu üyeleri ve milletvekilleri de hazır bulunmak yükümlülüğü altındadır[134]. Ancak CMUK 1999 Tasarısı 46/4. maddesinde " Cumhurbaşkanı tanık sıfatıyla duruşmaya çağrılamaz. Cumhurbaşkanın tanık sıfatıyla beyanı konutunda alınır. Cumhurbaşkanı bu beyanını yazılı olarak gönderebileceği gibi, beyanı hakim tarafından tutanağa geçirilmek suretiyle de alınabilir " demek suretiyle yetkili makam önünde hazır bulunma zorunluluğuna istisna getirmektedir [135]. Tasarı m. 46/son fıkrası ise, "Başbakan ve Bakanlar ile Türkiye Büyük Millet Meclisi üyeleri tanık sıfatıyla Ankara Mahkemelerinde de dinlenebilirler " hükmü yer almaktadır. Buna göre asıl olan, bu kişilerin, yetkili mahkeme önünde dinlenmeleridir; ancak, Ankara Mahkemelerinde de dinlenebilecekleri belirtilmektedir [136]. Duruşmada hazır bulunmak mecburiyetinde olan tanığın, duruşma sırasında hazır bulunma yetkisi sınırlıdır. Tanıkların sadece yoklama sırasında toplu halde bulunmaları kabul edilmiştir. Bir tanık dinlenirken olayın diğer tanıkları salonun dışına çıkarılırlar (CMUK <BR>54). Sanık sorguya çekilirken de aynı şekilde davranılır (CMUK <BR>236) [137]. Tanığın hazır bulunma zorunluluğu, beyanının alınması işleminin sonuna kadar devam eder [138]. Tanığın mahkeme tarafından ifadesinin alınması sona erdikten sonra, salondan çıkabilmesi için başkanın izin vermesi gerekir[139]. Tanık soruşturmaya beyanda bulunacak bir halde gelmelidir. Mesela, sarhoş gelen tanık, bedenen hazır bulunsa bile, beyanından yararlanılma imkanı bulunmadığı için mahkemeye gelmiş sayılamaz [140]. Yine tanık hazır bulunmakla birlikte, dinlenilmesi mümkün olmayacak kadar geç gelmişse, gelmemiş kabul edilir [141]. Kendiliğinden gelen tanığın dinlenip dinlenemeyeceği konusun da ise; ne hukuk ne de Ceza Muhakemeler Usulü Kanununda, tarafların talebi olmaksızın kendiliğinden gelerek beyanda bulunmakta ısrar eden tanığın dinlenmesini kabul etmemiştir. Bir tanığın kendiliğinden gelerek tanıklık teklifi doğruluğundan şüpheyi gerektirir[142]. Hazır bulunma zorunluluğu, tanığın belirli bir yerde ve belirli bir gün ve saatte hazır bulunmasını gerektirdiği için, tanığın haklarını kısıtlayıcı bir işlemdir. Fakat savunma, iddia hak ve görevlerinin yerine getirilebilmesi açısından bir zorunluluk olmaktadır [143]. Tanıklık, aynı zamanda tanığın hürriyetini kısıtlayıcı bir işlem olduğu için, davet olunan her tanığın, tarifeye göre kaybettiği vakit ile uygun bir tazminat alma hakkı bulunmaktadır. Bu tazminat devlet hazinesinden ödenir. Tanık hazır olmak için seyahat etmişse, yol masrafıyla tanıklığa davet olunduğu yerdeki ikamet masrafını alır (CMUK <BR>64). Uygulamada maalesef, tazminata ya hükmedilmemekte ya da ödenek yokluğundan hükmedilse bile ödenememektedir. Bundan başka, adliyeye gelen tanıklar saatlerce bekletilmekte ve tanıklar açısından büyük zaman kaybına ve strese neden olmaktadır. Bu durum tanıklığın bir angarya haline gelmesinin önemli sebeplerinden birisidir [144]. Tanığın duruşmada hazır bulunması kural olmakla beraber; istisnai olarak, mağdur tanığın korunması, tehlike olması nedeniyle korunması gereken tanıklık bakımından ve erken dinleme durumlarında duruşmada hazır bulunmaması da kabul edilmiştir. b) Tanığın Davete Uymaması Herhangi bir mazereti olmaksızın davete uymayıp duruşmaya gelmeyen tanıklar, davanın geç sonuçlanmasına neden olurlar. Davaların ise, erken sonuçlanması toplumun menfaatinedir. Bunun için usul kanununa davete uymayı zorlayıcı hükümler konulmuştur [145]. CMUK <BR>46. maddesine göre, usulüne uygun olarak çağrılıp da mazeret bildirmeksizin gelmeyen tanık; zorla getirilir, sebep olunan masraflar kendisine yükletilir ve hafif para cezasına mahkum edilir. Esasında zorla getirmenin, hafif para cezasının ve masrafları ödemeye mahkum etmenin ortak özelliği, tanığın yetkili makam önüne gelmesini sağlayan kuralların müeyyideleri olmalarıdır [146]. Gelmemenin kanuni sonuçları yazılı olmayan bir davet üzerine gelmeyen tanık hakkında, CMUK 46. maddesindeki müeyyidelerin uygulanıp uygulanmayacağı tartışmalıdır. Bir görüşe göre, CMUK <BR>45. maddesi davetiyenin üzerine gelmemenin kanuni sonuçlarının yazılı olmasını aradığı için, bu hususun yazılmaması halinde, tanığa bu müeyyidelerin uygulanamayacağını belirtir. Diğer bir görüş ise, kanunu bilmemek mazeret sayılmaz kuralı gereğince, davete uymamanın müeyyidelerinin davetiyede gösterilmemesi, bu müeyyidelerin uygulanmasına engel teşkil etmez[147]. Gelmeyen tanık mazeret bildirir ve kabul edilirse, bu müeyyideler uygulanmaz ve yeniden davetiye ile çağrılır. Mazeret bildirmediği için zorla getirilen tanık, sonradan mazeret bildirir ve bunun doğruluğunu ispat ederse, hükmedilen para cezası ve masraflar kaldırılır (CMUK 46). III. KEŞİFTE VE DİĞER İŞLEMLERDE HAZIR BULUNMA 1.Keşif Sırasında Hazır Bulunma Muhakemenin amacına ulaşmak için hakim, yaptığı keşif sırasında, tanığın da bilgisine başvurulmak üzere hazır bulunması isteyebilecektir. Çünkü, olay yerinde yapılan bir keşif sırasında tanık hem bildiklerini daha iyi hatırlayabilecek hem de hakim onun söylediklerinin doğru olup olmadığını denetleyebilecektir. Mesela olay sırasında gördüğü kişinin sanık olduğunu ileri süren tanık, aynı yerden ve mesafeden çeşitli kişilerin kim olduğunun tespit edilmesi istenebilir[148]. Tanıklık, kamu hukukundan kaynaklanan toplumsal bir görevdir ve kişilerin tanıklık etmeleri toplumun menfaati gereğidir. Bu bakımdan usulüne uygun davet edilen her tanık keşfe katılmak zorundadır. Bununla birlikte, tanığın keşfe katılması nedeniyle uğradığı maddi kayıp da devlet tarafından karşılanmalıdır[149]. 2.Diğer İşlemlerde Hazır Bulunma Sanığın fert olarak bilinmesi demek olan, belli olması için, başvurulan teşhis yönteminde, şüpheli kimsenin veya fotoğraflarının suç mağduruna veya tanığa gösterilir ve bunlardan hangisi olduğu sorulur[150]. Bunun için mağdurun veya tanığın hazır bulunması gerekir. Teşhis işleminin belirli bir yerde yapılması zorunlu değildir. Mesela, cinayet mahallinde bulunan anahtarın sahibi olduğu için yakalanan kişi, öldürülen kişinin karısı olan ve fail tarafından bıçaklanmış olan mağdura, yattığı hastanede gösterilmiştir [151]. Kural olarak son soruşturma safhasında söz konusu olan yüzleştirme; tanıkların veya sanıkların birbirlerini tutmayan ifadeleri söz konusu olduğunda, karşı karşıya getirilmelerine denir. Yüzleştirme sırasında tanıkların her biri kendi sözlerinin doğru olduğunda direnebileceği gibi, yanıldıkları hususları birbirlerine hatırlatarak belli konularda veya tümünde anlaşabilirler. Bu arada yüzleştirilen tanıkların birbirlerinin etkisi altında kalacakları unutulmamalıdır. Bununla beraber ifadesinden dönmeyen tanık, bunun nedenlerini inandırıcı bir biçimde anlatabilirse birleştikleri konuların değerlendirilmesinde yüzleştirme yararlı sonuçlar verebilir [152]. Onun için yüzleştirme işleminin yapılması kural olarak hakimlere verilmiştir. Yüzleştirmenin nerede, ne zaman ve ne şekilde olacağı konularını hakim takdir eder. Mesela olay yerinde yapılacak bir keşifte yüzleştirme yapabilir [153]. Ayrıca bilirkişi raporunu hazırlamak için gerekli görürse, tanık dinleyebilir (CMUK 73). Bu durumda tanığın bilirkişi önünde hazır bulunması gerekir. SONUÇ Ceza muhakemesinde maddi gerçeğin ortaya çıkarılabilmesi için, şüpheli, sanık ve tanığın belli bazı muhakeme işlemlerinde hazır bulunmaları gerekir. Şüpheli ve sanığın bazı muhakeme işlemlerinde hazır bulunması, bir açıdan bakıldığı zaman hak kısıtlayıcı, başka bir açıdan bakıldığı zamanda hak doğurucudur. Çünkü, savunma ve sorgu hakkının kullanılabilmesi, sanığın ancak sorguda hazır bulunması ile sağlanabilir. Sorgulama ve ifade almanın sanığın bazı temel haklarını sınırladığı açıktır. Bu nedenle ifade alma ve sorgulama faaliyeti sırasında çok dikkatli olmak gerekir. Burada toplum menfaati ile bireyin menfaati çatışma halindedir. Bir yandan insan hakları, diğer yandan ise, maddi gerçeğin ortaya çıkarılması ve suçlunun cezalandırılması bulunmaktadır. Bu bakımdan sanığın sorgulanması sırasında hazır bulunması iki yönlü bir kavramdır ve kanunlarda da hem hak hem de ödev olarak düzenlenmiştir. Doktrinde sanığın hazır bulunmasını ödev olarak kabul edenler olduğu gibi, hak olarak görenlerde vardır. Eğer sanığın kendi sorgu sırasında hazır bulunmasını bir hak olarak kabul edersek; sanığın kendi sorgusunda hazır bulunma yükümü yoktur ve hazır bulunmaya da zorlanamayacaktır. Sanık isterse gelir ve istediği zamanda terk edebilir. Kanaatimizce çağrılan sanığın belli muhakeme işlemlerinde hazır bulunması, adil yargılanma hakkı, hakim önünde meramını anlatabilmesi ilkesi ve savunma hakkı gereğince bir hak olarak düşünülebilir. Ancak maddi gerçeğin ortaya çıkarılması da toplum menfaatinedir. Bu bakımdan toplum menfaatinin gerçekleşmesi için sanığın ifadesinin alınması üzerine hazır bulunması bir yükümlülük olmaktadır. Ayrıca mevzuatımızda sanığı ifadesine gelmeye zorlayan hükümlerde bulunmaktadır. Mesela CMUK <BR> 132. maddesi, kişinin, ifade alınması veya sorgusu için celpname ile davet olunacağını gelmediği takdirde zorla getirilebileceğinin celpnameye yazılabileceğini belirterek kolluğun, ifade alınması için kişileri zorla getirilebileceğini hükme bağlar. Ayrıca JTGYY'nin <BR>36. maddesi de, jandarmanın, yapmakta olduğu soruşturmalarla ilgili olarak veya görevi yerine getirmek maksadıyla bilgi ve görgüsüne başvurulması gereken kişileri çağırabileceğini; yine aynı maddenin son fıkrasına göre ise, (a) bendi gereğince çağrılan kişiler, bu çağrıya uymadıkları takdirde zor kullanılarak götürüleceğini ve hakkında kanuni işlem yapılacağını belirtilmektedir (JTGYY <BR>m. 124/2). Bundan başka yetkili makamların çağrısına uymayıp gitmeyen kişilerin TCK 546. maddesindeki suçu işlemiş olacakları da düşünülürse, sanığın hazır bulunmasının bir yükümlülük haline geldiği söylenebilir. İfade alma sayılmayan iradi açıklamalarda, kişi kendiliğinden, rızasıyla, yetkili makamların önüne gelip açıklamalarda bulunduğu için, yine kişi istediği zamanda oradan ayrılma yetkisine sahip olmalıdır. Aynı şekilde ön bilgi edinme faaliyeti sırasında kolluğun olaya ilişkin olarak sorduğu sorular, teknik anlamda bir ifade almanın başlangıcını göstermeyeceğinden, bu aşamada bir ifade alma söz konusu değildir. Bunun sonucu olarak da ön bilgi edinme faaliyeti sırasında kişilerin hazır bulunma gibi bir zorunluluğu bulunmamaktadır. Çünkü, kendi rızalarıyla bilgi veren kişiler yine kendi istekleriyle bu bilgi vermelerini bitirebilir ve oradan ayrılabilirler ve kolluk bunu engelleyemez. Gerek hazırlık soruşturmasındaki, gerekse son soruşturmadaki keşif sırasında; sanığın hazır bulunması CMUK <BR>162/4. Maddesi hükmü gereğince sanık bakımından bir hak olarak karşımıza çıkmaktadır. Sanığın yüzleştirme ve teşhis işlemleri sırasında hazır bulunması ise, maddi gerçeğin, dolayısıyla toplumun menfaati olduğu için bir yükümlülük olmalıdır. Tanık yönünden ise, gerek hazırlık soruşturması ve gerekse, son soruşturma safhasında dinlenmek üzere hazır bulunması mecburidir. Esasında tanığın, belirli bir yerde ve belirli gün ve saatte hazır bulunması, tanığın haklarını kısıtlayıcı bir işlemdir. Fakat savunma, iddia hak ve görevlerinin yerine getirilebilmesi açısından bir zorunluluk olmaktadır. Bu nedenle tanıklık kamu hukukundan kaynaklanan toplumsal ve kamusal bir görevdir. Diğer taraftan mevzuatımızda, hazır bulunmayı zorunlu hale getiren hükümler bulunmaktadır. Anayasanın <BR>38/5, 12/2, CMUK'un <BR> 46. maddesi bunlardandır. Ayrıca, dinlenmek üzere çağrılan tanık hazır bulunmazsa, TCK'nın <BR>546. maddesindeki suçu da işlemiş olmaktadır. O halde, suç konusu olay hakkındaki bildiklerini anlatmak üzere çağrılan tanığın, yetkili makamlar önünde hazır bulunması, bir ödev, yükümlülük olarak görülmektedir. Aynı şekilde tanığın keşif, yüzleştirme ve teşhis işlemlerinde hazır bulunması da maddi gerçeğin belirlenmesine yardımcı olduğu için bir yükümlülük olmaktadır. [1] <BR>Sokullu-Akıncı, Füsun, Polis Toplumsal Bir Kurum Olarak Gelişmesi, Polis Alt Kültürü ve İnsan Hakları, İstanbul 1990, s. 156. [2] <BR>Kunter, Nurullah/Yenisey, Feridun, Muhakeme Hukuku Dalı Olarak Ceza Muhakemesi Hukuku, 11. Bası, İstanbul 2000, No 247. [3] <BR>Özgen, Eralp, Ceza ve Ceza Muhakeme Hukuku Bilgisi, Eskişehir 1988, s. 157; Tosun, Öztekin, Türk Suç Muhakemesi Hukuku Dersleri, Genel Kısım, C. 1, Genişletilmiş 4. Bası, İstanbul 1984, s. 644; Yurtcan, Erdener, Ceza Yargılaması Hukuku, Bazı Bölümleri Yeniden Yazılmış 7. Baskı, İstanbul 1998, s. 166; Öztürk, Bahri/Erdem, M. Ruhan/Özbek, Veli Özer, Uygulamalı Ceza Muhakemesi Hukuku, Gözden Geçirilmiş ve Genişletilmiş 4. Bası, Ankara 1999, No 184; Toroslu, Nevzat, Ceza Muhakemesi Hukuku, Ankara 1998, No 94; Hafızoğulları, Zeki, "İnsan Hakları, Polis Görev ve Yetkisi", AÜHFD, C. 44, 1995/1-4, s. 584; Özgenç, İzzet, "Suç Zanlısı Kişinin Gerçeği Söyleme Yükümlülüğü ve Bunun Hukuki Sonuçları", Hukuk Araştırmaları, C. 9, 1995/1-3, s. 135; Yenisey, Feridun, Uygulanan ve Olması Gereken Ceza Muhakemesi Hukuku, Duruşma ve Kanun Yolları, 2. Baskı, İstanbul 1990, s. 80. [4] <BR>Yenisey, Feridun, Uygulanan ve Olması Gereken Ceza Muhakemesi Hukuku, Duruşma ve Kanun Yolları, 2. Baskı, İstanbul 1990, s. 80. [5] <BR>Şahin, Sanığın, s. 88; Savaş, Vural/Mollamahmutoğlu, Sadık, Ceza Muhakemeleri Usulü Kanununun Yorumu, C. 1, (Madde 1-257), Ankara 1995, s. 702-703. [6] <BR>Şahin, Cumhur, "Polis Tarafından Yapılan Sanık Sorgusunun Mukayeseli Hukukta Düzenlenişi", SUHFD, Ceza Muhakemeleri Usulü Kanunu'nda Yapılan Son Değişikliler Sempozyumu Özel Sayısı, C. 4, 1994/1-2, s. 79. [7] <BR>Koca, Mahmut, " 'Yakalama, Gözaltına Alma ve İfade Alma Yönetmeliği' Hakkında Genel Bir Değerlendirme", AÜEHFD, C. 3, Erzincan 1999/1, s. 62. [8] <BR>Yenisey, Feridun, Uygulanan ve Olması Gereken Ceza Muhakemesi Hukuku Hazırlık Soruşturması ve Polis, 3. Baskı, İstanbul 1993, No 441; Şahin, Sanığın, s. 60. [9] <BR>Yenisey, Hazırlık, No 441; Koca, s. 63. [10] <BR>Eryılmaz, M. Bedri, "Kolluğun Yetkileri Açısından Ceza Muhakemeleri Usulü Kanunu(CMUK) ile Yeni CMUK Tasarısının Karşılaştırması ve Yeni Tasarının Düşündürdükleri", ABD, Yıl: 57, 2000/1, s. 72, dn. 12. [11] <BR>Yurtcan, Ceza, s. 383. [12] <BR>Feyzioğlu, Metin, Ceza Muhakemesi Hukukunda Tanıklık, Ankara 1996, s. 7-8. [13] <BR>Öztürk/Erdem/Özbek, No 223; Tosun, Türk, C. 1, s. 742. [14] <BR>Kantar, Baha, Ceza Muhakemeleri Usulü, 4. Bası, Ankara 1957, s. 71; Taner, M. Tahir, Ceza Muhakemeleri Usulü, 3. Bası, İstanbul 1955, s. 192; Toroslu, No 124; Kunter/Yenisey, Muhakeme, No 345; Öztürk/Erdem/Özbek, No 224; Yurtcan, Ceza, s. 276; Cihan, Erol /Yenisey, Feridun, Ceza Muhakemesi Hukuku, Genişletilmiş ve Güncelleştirilmiş 2. Bası, İstanbul 1997, No 236; Önder, Ayhan, "Ceza Muhakemeleri Usulü Hukukunda Şahitlikten Çekinme Hakkı", İHFM, C. 29, 1964/3, s. 876; Feyzioğlu, s. 101; Erdem, Mustafa Ruhan, "Ceza Muhakemesinde Tehlikede Bulunan Tanıkların Korunması", İzBD 1995/3, s. 51. [15] <BR>Feyzioğlu, s. 103. [16] <BR>Toroslu, No 124; Taner, s. 192; Feyzioğlu, s. 101; Şahin, Cumhur, Ceza Muhakemesinde Delillerin Doğrudan Doğruyalığı İlkesi,(Yayınlanmamış Doçentlik Çalışması), Konya 1999, s. 129. [17] <BR>Taner, s. 192. [18] <BR>Feyzioğlu, s. 30. [19] <BR>Kunter/Yenisey, Muhakeme, No 246. [20] <BR>Hafızoğulları, s. 584. [21] <BR>Öztürk/Erdem/Özbek, No 307. [22] <BR>Ancak, 3842 Sayılı Kanun'un 11. maddesi ile değiştirilen CMUK <BR>132. maddesinin bu hükmü eleştirilmiştir. Doktrinde bazı yazarlar, eski metinde yer alan 'sanık' teriminin kaldırılıp yerine 'kişi' teriminin konulmasını olumlu bulmaktadır. Çünkü ifadesi alınacak kişi sanık olabileceği gibi tanık veya mağdurda olabilir. Bu bakımdan yapılan değişiklik yerindedir(Bkz. İçel, Kayıhan /Yenisey, Feridun, CMUK Eki 3842 Sayılı Kanunla Yapılan Değişiklikler ve Zabıtayı İlgilendiren Maddeler, İstanbul 1993, s. 29). Bazı yazarlar ise, 132. madde de çok genel ve belirsiz bir kavram kullanılarak, ifade alınması ve sorgu için celpname ile davet olunacak 'kişi'den söz edilmesinin isabetsiz olduğunu belirtmektedirler. Zira 'kişi'den anlaşılması gereken 'sanık' olmalıdır. Çünkü, CMUK'nun 10. faslı sanığın sorgusuna ilişkin olduğundan, tanık, bilirkişi, mağdur gibi süjeler maddedeki kişi kavramına dahil değildir(Bkz. Şahin, Sorgu, s. 83-84). [23] <BR>Ateşoğlu, Erdoğan/Terzioğlu, Alaeddin, Açıklamalı, Notlu, İçtihatlı, Örnekli ve Mevzuat Ekli, Jandarma Teşkilat, Görev ve Yetkileri Kanunu; Yönetmeliği, C. 2, Ankara 1984, s. 254; Derdiman, R. Cengiz, Polis Yönetimi ve Hukuku(Görev ve Yetkileri), Tokat 1997, s. 111. [24] <BR>Cihan/Yenisey, No 290; Kunter/Yenisey, Muhakeme, No 422. [25] <BR>Fransa'da kolluğun çağrısına uymak zorunluluğunun bulunmadığı kabul edilmiştir(Tosun, Türk, C. 1, s. 882, dn. 1). [26] <BR>Kunter, Nurullah/Yenisey, Feridun, Yakalama ve İfade Alma, İstanbul 2000, s. 83. [27] <BR>Derdiman, Polis, s. 115. [28] <BR>Hafızoğulları, s. 574; Ateşoğlu, Erdoğan/Terzioğlu, Alaeddin, Açıklamalı, Notlu, İçti-hatlı, Örnekli ve Mevzuat Ekli, Jandarma Teşkilat, Görev ve Yetkileri Kanunu; Yönetmeliği, C. 1, Ankara 1984, s. 511-512; Mesela, bilgisine başvurmak üzere çağrılıp da gelmek istemeyen veya direnen kişiye zor kullanılabilir. Bunun amacı da o kimseyi karakola götürmek ve devlet otoritesinin gölgelenmesini, gecikmeksizin ilgilinin yargı önüne çıkarılmasını sağlamak olarak ifade edilmiştir(Ateşoğlu/Terzioğlu, Jandarma, C. 1, s. 510). [29] <BR>Gölcüklü, Feyyaz, Ceza Davasında Şahıs Hürriyeti (Muvakkat Yakalama-Tevkif) (Türk Hukukunda), Ankara 1958, s. 3, dn. 3. [30] <BR>Öztürk, Bahri, Ceza Muhakemesi Hukukunda Koğuşturma Mecburiyeti (Hazırlık Soruşturması), Ankara 1991, s. 111; Yenisey, Feridun, İnsan Hakları Açısından Arama, Elkoyma, Yakalama ve İfade Alma, Avrupa İnsan Hakları SözleşmesiUygulamasında Kişisel Haklar Semineri, Mart-Haziran 1995, AÜSBF İnsan Hakları Merkezi Yayınları, No: 12, s. 118. [31] <BR>Yenisey, Hazırlık, No 464. [32] <BR>Hafızoğlulları, s. 584; Doktrinde bazı yazarlar ise, böyle bir yetkinin polise verilmesini gerekli bulmaktadırlar(Bkz. Alikaşifoğlu, Kemalettin/Doğu, Engin, Son Değişiklikleriyle İçtihatlı-Notlu, Türk Ceza Kanunu ve Ceza Muhakemeleri Usulü Kanunu İle Polis Mevzuatı, Gözden Geçirilmiş ve İlaveli 5. Bası, Ankara 1988, s. 994-995). [33] <BR>Kunter/Yenisey, Muhakeme, No 247. [34] <BR>Demirbaş, Timur, Sanığın Hazırlık Soruşturmasında İfadesinin Alınması, İzmir 1996, s. 87-88. [35] <BR>Yenisey, Arama, s. 119. [36] <BR>Sorgunun fonksiyonu ve amacı hakkında bkz. Şahin, Sanığın, s. 100 vd. [37] <BR>Taner, s. 122; Çağlayan, M. Muhtar, "Sanığın Sorguya Çekilmesi", AD, Ocak 1964/1, s. 9. [38] <BR>Toroslu, No 94. [39] <BR>Kantar, s. 224; Taner, s. 294; Tosun, Öztekin, Türk Suç Muhakemesi Hukuku Dersleri, Muhakemenin Yürüyüşü, C. 2, 2. Bası, İstanbul 1976, s. 139; Kunter/Yenisey, Muhakeme, No 247; Önder, Ayhan, Ceza Muhakemesi Hukuku, Muğla 1997, s. 144; Toroslu, No 94; Yenisey, Duruşma, s. 80; Yurtcan, Ceza, s. 166; Öztürk/Erdem/Özbek, No 366. [40] <BR>Erem, Faruk, Ceza Usulü Hukuku, Genişletilmiş Beşinci Bası, Ankara 1978, s. 298; Yüce, Turhan Tufan, Ceza Muhakemesi Hukukunda Hukuk Devleti Esasları, Erzurum 1968, s. 43; Kunter/Yenisey, Muhakeme, No 247. [41] <BR>Kunter/Yenisey, Muhakeme, No 470. [42] <BR>Kunter/Yenisey, Muhakeme, No 247; Tosun, Türk, C. 1, s. 644; Yargıtay'da "CMUK <BR>135 ve 236 ncı maddeleri gereğince duruşma "sanığın sorguya çekilmesi ile başlayacaktır". Sanığın duruşmada hazır bulunması, "yargılamanın yüze karşı olması", kuralının yanında, "savunma hakkının kısıtlanmaması ve cezanın kişiselleştirilmesi" ilkelerinin doğal bir sonucudur. Bu kuralın istisnası olan 223. maddenin 4. fıkrası, dosya kapsamına göre ilk bakışta eylemin suç oluşturmayacağının anlaşılması halinde uygulanır. Sanığın sorgusu yapılmadan, mevcut kanıtlar tartışılarak, delil takdiri suretiyle beraat kararı verilmesi olanaksızdır" demektedir, (YCGK, 21.9.1992, 5-225/236, Savaş/ Mollamahmutoğlu, s. 765). [43] <BR>Alman Kanunu sanığın duruşmada bulunmasını güvence altına almak üzere hakkında kamu davası açılan her kişinin tutuklanacağını hüküm altına almıştır(Bkz. CMUK 1999 Tasarısı m. 191 gerekçesi, Dönmezer, Sulhi/Yenisey, Feridun, Karşılaştırmalı Ceza Muhakemeleri Usulü Kanunu ve 1999 Tasarısı, Gerekçeler, İstanbul 1999, s. 332). [44] <BR>Yargıtay hazır bulunma mecburiyeti ile ilgili olarak bir kararında; "Duruşmaya gelmeyerek hazır bulunmayan ve CMUK md. 135 ve 236 ıncı maddeleri uyarınca sorguları yapılmamış sanıklar hakkında beraat kararı verilmesi yasaya aykırıdır", demektedir(Y, 8. CD, E. <BR>1978/7136, <BR>K. <BR>1978/8838, Alikaşifoğlu/Doğu, Türk, s. 606). [45] <BR> Bu tabir ile, en başta hakim veya hakimler olduğu halde, zabıt katibi, sanık eğer varsa müdafi kastedilmiştir(Çağlayan, M. Muhtar, En Son Değişiklikleriyle Birlikte Gerekçeli, Açıklamalı ve İçtihatlı Ceza Muhakemeleri Usulü Kanunu, (Madde 289-426), C. 3, Ankara 1981, s. 109; CMUK 1999 Tasarısı m. 294 gerekçesi bent 5, Dönmezer/Yenisey, s. 448). [46] <BR>Tosun, Türk, C. 2, s. 139; Alman Ceza Usul Kanunu da, sanığın yokluğunda yapılan işlemler açısından, sanığın yokluğunu mutlak bozma sebebi olarak kabul etmiştir(StPO 338 No. 5). Bunun sebebi, Alman Hukukunun sanığın duruşmada hazır bulunmasını sadece onun haklarının korunması açısından değil, aynı zamanda maddi gerçeğin ortaya çıkarılması açısından zorunlu görmesidir(Bkz. Schroeder, Friedrich-Christian, (Tercüme: Feridun Yenisey), "Ceza Muhakemesinde 'Fair Trial' İlkesi", Yayımlandığı yer: Schroeder, Friedrich-Christian/Peukert, Wolfgang M.C.L./Yenisey, Feridun, Ceza Muhakemesinde 'Fair Trial' İlkesi, İstanbul 1999, s. 74 vd. s. 112). [47] <BR>Bkz. Yurtcan, Erdener, Şahsi Dava, İstanbul 1977, s. 230 vd;Kantar, s. 441. [48] <BR>Gölcüklü, Feyyaz/Gözübüyük, A. Şeref, Avrupa İnsan Hakları Sözleşmesi ve Uygulaması Ankara 1994, s. 237; Weissbrodt, David, (Çevirenler: Fadıl Ahmet Tamer/Erol Kaplan), Uluslararası Af Örgütü Adil Yargılanma Hakkı, İstanbul 2000, s. 219. [49] <BR>Divan Kararı, İtalya, 12.10.1992, a 245-c § 26 ve 28-29; Colozza/İtalya, 12.2.1985, s. 14, § 27; Brozicek/İtalya, 19.12.1989, A 167, s. 19 § 45, (Gölcüklü/Gözübüyük, s. 237-238'den naklen) [50] <BR>Gölcüklü/Gözübüyük, s. 237. [51] <BR>Yenisey, Fair Trial, s. 108. [52] <BR>Bkz. Colazza ve Rubinat Davası, 12.2.1985, 89 Seri A 14, § 28; Poitrimol v. Fransa, (39/1992/384/462) 23.12.1993, s. 13, (Tamer/Kaplan, s. 220'den naklen); Aynı yönde bkz. Div. K. Colozza/İtalya, 12.2.1986, A 89, s. 14 § 28; Peifer et Plank/Avusturya 25.2.1992, A 227, s. 16, § 37, (Gölcüklü/Gözübüyük, s. 238). [53] <BR>Mbenge v. Zaire, (16/1977), 25.3.1983, 2 Sel. Dec. 76, s. 78, (Tamer/Kaplan, s. 220'den naklen). [54] <BR>Mbenge v. Zaire, (16/1977), 25.3.1983, 2 Sel. Dec. 76, s. 78, (Tamer/Kaplan, s. 220'den naklen). [55] <BR>Yurtcan, Ceza, s. 418. [56] <BR>Yargıtay "Mahkemeye gelmemiş olan sanık hakkında duruşma yapılamaz. Sanık gelmese bile duruşma yapılacak haller istisnai olarak CMUK. nun 225 nci maddesinde gösterilmiştir. Bozma ile önceki hüküm tamamen ortadan kalktığına göre sanığın celbi ile sorgusunun yapılması ve ondan sonra yeniden hüküm kurulması gerekir", demektedir(YCGK, 10.7.1978 E. 1978/9-219, K. 1978/274, Alikaşifoğlu, Kemalettin/Doğu, Engin, Son Değişiklikleriyle İçtihatlı-Notlu, Ceza Muhakemeleri Usulü Kanunu, Gözden Geçirilmiş İlaveli 2. Bası, Ankara 1984, s. 208); Diğer bir kararında da Yargıtay "CMUK'nun temel ilkesi mahkemeye gelmeyen sanık hakkında duruşma yapılamayacağıdır. Anılan yasanın 223. maddesinde bu ilke, çok açık bir biçimde ifade edilmiştir. Sanık gelmese bile duruşma yapılabilecek haller aynı yasanın 225. maddesinde sınırlı olarak gösterilmiştir. Öte yandan, duruşma CMUK'nun 236. maddesi hükmüne göre sanığın sorguya çekilmesi ile başlayacağından sorgusu yapılmaksızın duruşma açılmış sayılamaz", demektedir(YCGK, 29.1.1979 E. 1978/7470, K. 1979/34, Alikaşifoğlu/Doğu, Türk, s. 608). [57] <BR>Ceza usul hukukunda, kovuşturma mecburiyeti ilkesi hakim olduğundan, bir suç işlendiğinde savcı suçlu aleyhine kamu davasını açmaya mecburdur. Ancak medeni usul hukukunda, hakkı ihlal edilen kimse dava açmaya zorlanamaz(Taner, s. 7). Bu nedenle medeni usul hukuku sistemine göre, tarafların duruşmaya zorla getirilmeleri söz konusu değildir, davaları takip etmek kişilerin iradesine bırakılmıştır (Ulukapı, Ömer, Medeni Usul Hukukunda Tarafların Duruşmaya Gelmemesi, Konya 1997, s. 5, 85). [58] <BR>Kunter/Yenisey, Muhakeme, No 247. [59] <BR>Yenisey, Duruşma, s. 80. [60] <BR>Kantar, s. 353. [61] <BR>Kunter/Yenisey, Muhakeme, No 521. [62] <BR>Kunter/Yenisey, Muhakeme, No 247. [63] <BR>Avrupa İnsan Haklan Divanı, İHAS 6. maddesinin kural olarak yargılamanın her derecesinde uygulanacağını, bu nedenle sanığın mahkeme önünde şahsen hazır bulunması hususuna, kural olarak istinaf ve temyiz yargılamalarında da uyulacağını belirtmektedir. Bununla birlikte, istinaf ve temyiz derecelerinde hazır bulunmanın ilk derece mahkemelerindeki kadar önemli olmayacağını da ifade etmektedir(Div. K. Kamasinski,/Avusturya, 19.12.1989, A 162, s. 44, § 106; Fejde/İsveç, 20.10.1991, A 212-c, s. 68, § 3, Gölcüklü/Gözübüyük, s. 238). [64] <BR>Kunter/Yenisey, Muhakeme, No 539; Yargıtay da duruşma gününü bildikleri halde gelmeyen sanığın ve müdafiin yokluğunda incelemenin duruşmalı yapılmasına karar vermiştir(Y, 6. CD, 28.6.1962, 2373/3307, Yüce, Turhan Tufan, Türk-Alman Ceza Muhakemeleri Hukukunda Kanun Yolları(İtiraz-İstinaf-Temyiz), Ankara 1967, s. 148); Aksi görüş için bkz. Erem, s. 593. [65] <BR>Erem, s. 593; Yargıtay da bir kararında, aynı gün Adapazarı mahkemesinde duruşması olduğunu ve bu nedenle müdafaa gelemeyeceği bildiren bir müdafiin, mazeretini haklı görerek duruşmanın başka bir güne ertelenmesine ve müdafie yeniden davetiye çıkarılmasına karar vermiştir(Y, 6. CD, 23.1.1963, 5823/488, Yüce, Türk-Alman, s. 149); Aksi görüş için bkz.Yüce, Türk-Alman, s. 148-149. [66] <BR>Tamer/Kaplan, s. 222-223. [67] <BR>Avrupa İnsan Hakları Mahkemesi, Norveç Yüksek Mahkemesinde görülen bir davada, Yüksek Mahkemenin, hem usul hem de esasa ilişkin incelemede bulunmuş ve hiçbir haklı gerekçe göstermeksizin sanığı mahkemeye çağırmadan mahkumiyet kararı vermiş olmasını, sanığın haklarının ihlali olduğunu belirtmiş ve Yüksek Mahkemenin sanığı çağırıp doğrudan ifadesini almış olması gerektiğini vurgulamıştır(Botten v. Norveç, (50/1994/497/579), 19.2.1996, s. 22; ayrıca bkz. Kremzow v. Avusturya, (29/1992/374/448), 21.9.1993, s. 16, Tamer/Kaplan, s. 223'den naklen). [68] <BR>İnsan Hakları Komitesi, sanığın yüksek mahkeme önündeki duruşmada hazır bulunmadığı, fakat avukatı tarafından temsil edildiği Jamaika'daki bir davada bu hakkın ihlal edilmediğine hükmetmiştir. Jamaika'daki yüksek mahkeme önünde sadece hukuki noktalar incelenmektedir(Henry v. Jamaika, (2301987), 1.12.1991, İHK Raporu, (A/47/40), 1992, s. 225, Tamer/Kaplan, s. 223'den naklen). [69] <BR>Kunter/Yenisey, Muhakeme, No 549. [70] <BR>Kunter/Yenisey, Muhakeme, No 548. [71] <BR>Yurtcan, Ceza, s. 586. [72] <BR>Yurtcan, Ceza, s. 299; Tosun, Türk, C. 1, s. 781;Öztürk/Erdem/Özbek, No 246. [73] <BR>Yurtcan, Ceza, s. 299. [74] <BR>Tosun, Türk, C. 1, s. 782; Kantar, s. 96; Kunter/Yenisey, Muhakeme, No 340. [75] <BR>Kunter/Yenisey, Muhakeme, No 340, dn. 274. [76] <BR>Tosun, Türk, C. 1, s. 782. [77] <BR>Yurtcan, Ceza, s. 300; Toroslu, No 141. [78] <BR>Yargıtay, "Kestikleri ağaçların damgalı olduğunu bildirerek mesaha ve damga memurunun dinlenmesini, keşif yapılmasını isteyen sanıkların bu istemlerinin reddedilmesi CMUK. nun 308/8 inci maddesine aykırıdır", demek suretiyle bu talebin reddedilmesini savunma hakkının kısıtlanması olarak kabul etmiştir (Y, 3. CD, 2.6.1976, E. 1976/848, K. 1976/4170, Alikaşifoğlu/Doğu, Ceza, s. 294). [79] <BR>Erem, s. 448-449; Tosun, Türk, C. 1, s. 782. [80] <BR>Yargıtay, sanık tarafından sonradan kabul edilse de keşif gününün CMUK 162/4 . maddesi uyarınca sanığa haber verilmemesini savunma hakkının kısıtlanması olarak kabul etmiştir(Y 8. CD, 27.3.1986, E. 1648, K. 2126, Erdurak, Yılmaz Güngör, En Son Değişiklikleriyle Notlu-İçtihatlı Ceza Muhakemeleri Usulü Kanunu, Gözden Geçirilmiş ve İlaveli, 2. Bası, Ankara 1988, s. 258); Yine Yargıtay, mahkemece keşif kararı verilmeden, keşfin yapılacağı gün ve saat taraflara bildirilmeden keşfin yapılmasını savunma hakkının kısıtlanması olarak kabul etmiştir, (Y, 8. CD, 20.2.1986, E. 114, K. 1117, Erdurak, s. 191; Aynı yönde bkz. Y 8. CD, 7.5.1986, E. 2795, K. 2984; Savaş/Mollamahmutoğlu, s. 585). [81] <BR>Erem, s. 448; Kibar, Recep, Türk Hukukunda Sanık Hakları, Ankara 1997, s. 60. [82] <BR>Kantar, s. 97; Kunter/Yenisey, Muhakeme, No 340. [83] <BR>Belgesay, Mustafa Reşit, Hukuk ve Ceza Usulü Muhakemesinde Deliller, İstanbul 1940, s. 33. [84] <BR>Belgesay, s. 106. [85] <BR>Tosun, Türk, C. 1, s. 783; Bardak, Cengiz, Ceza Muhakemesinde Hazırlık Soruşturması, Ankara 1996, s. 297. [86] <BR>Bkz. Yenisey, Fair Trial, s. 110. [87] <BR>Demirbaş, Sanığın, s. 148. [88] <BR>Cihan/Yenisey, No 288. [89] <BR>Kunter/Yenisey, No 422. [90] <BR>Çağlayan, M. Muhtar, En Son Değişiklikleriyle Birlikte Gerekçeli, Açıklamalı ve İçti-hatlı Ceza Muhakemeleri Usulü Kanunu, (Madde 1-146), C. 1, Ankara 1981, s. 346; Şafak, Ali /Bıçak, Vahit, Ceza Muhakemesi Hukuku ve Polis, Gözden Geçirilmiş ve Genişletilmiş 3. Baskı, Ankara 1999, s. 211. [91] <BR>Demirbaş, Sanığın, s. 148; Cihan/Yenisey, No 288; CMUK 1999 Tasarısı da, yüzleştirmeyi kural olarak son soruşturma safhasında kabul etmektedir. Fakat gecikmesinde sakınca bulunan veya kimliğin belirlenmesine ait durumlarda tanıkların birbirleriyle ve şüpheli ile yüzleştirilebileceğini kabul etmektedir(Bkz. Dönmezer/Yenisey, s. 104). [92] <BR>Demirbaş, Sanığın, s. 149. [93] <BR>Kunter/Yenisey, Muhakeme, No 422. [94] <BR>Bu kavram hakkında bkz. Kunter/Yenisey, Muhakeme, No 244; Çağlayan, M. Muhtar, "Hazırlık Soruşturması Yapılırken Dikkate Alınacak Önemli Noktalar Üzerinde Bir İzah Denemesi II", YD, C. 10, Ocak-Nisan 1984/1-4, s. 35. [95] <BR>Toroslu, No 174; Kunter/Yenisey, Muhakeme, No 422. [96] <BR>Kunter/Yenisey, Muhakeme, No 422. [97] <BR>Cihan/Yenisey, No 287; Demirbaş, Sanığın, s. 146. [98] <BR>Demirbaş, Sanığın, s. 147. [99] <BR>Yenisey, Arama, s. 161. [100] <BR>Bkz. Kunter/Yenisey, No 422. [101] <BR>Yenisey, Fair Trial, s. 74 vd. [102] <BR>Yenisey, Fair Trial, s. 76. [103] <BR>Ateşoğlu/Terzioğlu, Jandarma, C. 2, s. 245. [104] <BR>Şafak, Ali/Bıçak, Vahit/Şafak, Ahmet Şükrü, Güvenlik Kuvvetleri ve Polis Mevzuatı, Polisin El Kitabı, İlaveli 5. Baskı, Ankara 1999, s. 18. [105] <BR>Kunter/Yenisey, Yakalama, s. 83; Şafak/Bıçak/Şafak, s. 18; Feyzioğlu, s. 305. [106] <BR>Şafak/Bıçak/Şafak, s. 18. [107] <BR>Yargıtay da "Zor kullanma yetkisinin tutuklama ve hazır bulundurma(ihzar) gibi hususlara hasrına yasa bakımından olanak yoktur; tanık sıfatıyla karakola getirilen kimse hakkında da zabıta mensuplarının zor kullanma yetkileri vardır", demektedir(Y, 4. CD, 30.9.1964, E. 10390, K. 10217, Ateşoğlu/Terzioğlu, Jandarma, C. 1, s. 497). [108] <BR>Derdiman, Polis, s. 115; Feyzioğlu, s. 103-104. [109] <BR>Feyzioğlu, s. 307-308. [110] <BR>Bu ışıktan faydalanmak isteniyorsa, tanıklığı angarya haline getirmemek gerekir. Tanıklığı angarya haline getiren sebeplerden bazıları, lüzumlu lüzumsuz çağrılması ve zorla getirilmesine karar verilmesi (Kunter/Yenisey, Muhakeme, No 345, dn. 316), belirtilen saatte dinlenmemesi, yol masrafları ile tazminatın verilmemesidir(Cihan, Erol, "Hakim Unsuru Açısından Ceza Davalarının Uzamasının Sebepleri", İHFM 1979-1981/1-4, C. 45-47, Atatürk'e Armağan, İstanbul 1982, s. 886); Tanıklığın angarya haline getirilmemesi için; a) tanıklar davet edildiği saatte dinlenmelidir, b) tanıklara bekleme yerleri gösterilmelidir, c) tanıklara yol masrafları ile yeterli tazminatı mutlaka ödenmelidir, d) tanıklık görevine mazereti olmaksızın gelmeyenler için CMUK'nun hükümleri uygulanmalıdır, e) tanıklığın kanuni ve toplumsal bir olduğu topluma ve halka telkin edilmeli, suçlarla, suçlularla mücadelede adliyeye yardım bilincinin uyandırılması zorunludur(Cihan, Hakim, s. 887). [111] <BR>Yurtcan, Ceza, s. 276; Feyzioğlu, s. 101. [112] <BR>Önder, Ceza Muhakemeleri, s. 876-877; Toroslu, No 124. [113] <BR>Buna karşın, HUMK'nun <BR>250. maddesi gereğince, hukuk mahkemelerinde, tanıklıktan çekinme hak ve zorunluluğunda olan kişiler(HUMK <BR>m. 245, m. 246, m. 249), dinlenecekleri günden en az bir gün önce, çekinme sebeplerini sözlü ve yazılı olarak mahkemenin yazı işlerine sunar ve doğruluğunu ispata yarayan delil araçlarını da eklerse, artık hazır bulunmak zorunda değildir. [114] <BR>StPO, Devlet Başkanını, Federal Meclis, Eyalet Meclisi ve İkinci Meclis üyelerini, Federal ve Eyalet Hükümet üyelerini, tanıklık yapmakta zorunlu tutmasına rağmen, 49. ve 50. paragraflarında, söz konusu kişilerin dinlenecekleri yerlerle ilgili özel düzenlemeler getirmiştir. Mesela, Devlet Başkanının ikametgahında dinleneceğini ve dinleme sırasında tutulan tutanağın duruşmada okunacağını hükme bağlamıştır(Bkz. Feyzioğlu, s. 101, dn. 221). [115] <BR>Tasarı m. 46 gerekçesi için bkz. Dönmezer/Yenisey, s. 90. [116] <BR>Fakat doktrinde bazı yazarlar, devlette büyük makamlarda yer alsalar da, bazı kişilerin, bulundukları mahalde dinlenmesini öngören bir kuralın Anayasadaki eşitlik kuralına aykırı olacağı görüşündedir(Erem, s. 427). [117] <BR>Bkz. Dönmezer/Yenisey, s. 90-91. [118] <BR>Önder, Ceza Muhakemeleri, s. 878. [119] <BR>Feyzioğlu, s. 103. [120] <BR>Önder, Ceza Muhakemeleri, s. 878. [121] <BR>Belgesay, s. 125. [122] <BR>Feyzioğlu, s. 103. [123] <BR>Bkz. Öztürk/Erdem/Özbek, s. 448-449; Feyzioğlu, s. 261 vd. [124] <BR>Feyzioğlu, s. 293. [125] <BR>Bkz. Önder, Ceza Muhakemeleri, s. 877. [126] <BR>Yurtcan, Ceza, s. 408. [127] <BR>HUMK'nun 253. maddesinde benzer bir düzenlemeye yer verilmiştir. [128] <BR>Yurtcan, Ceza, s. 276; Feyzioğlu, s. 101. [129] <BR>Erdem, s. 51. [130] <BR>Önder, Ceza Muhakemeleri, s. 876-877; Toroslu, No 124. [131] <BR>Buna karşın, HUMK'nun <BR>250. maddesi gereğince, hukuk mahkemelerinde, tanıklıktan çekinme hak ve zorunluluğunda olan kişiler(HUMK <BR>m. 245, m. 246, m. 249), dinlenecekleri günden en az bir gün önce, çekinme sebeplerini sözlü ve yazılı olarak mahkemenin yazı işlerine sunar ve doğruluğunu ispata yarayan delil araçlarını da eklerse, artık hazır bulunmak zorunda değildir. [132] <BR>Önder, Ceza Muhakemeleri, s. 877. [133] <BR>Erem, s. 427. [134] <BR>StPO, Devlet Başkanını, Federal Meclis, Eyalet Meclisi ve İkinci Meclis üyelerini, Federal ve Eyalet Hükümet üyelerini, tanıklık yapmakta zorunlu tutmasına rağmen, 49. ve 50. paragraflarında, söz konusu kişilerin dinlenecekleri yerlerle ilgili özel düzenlemeler getirmiştir. Mesela, Devlet Başkanının ikametgahında dinleneceğini ve dinleme sırasında tutulan tutanağın duruşmada okunacağını hükme bağlamıştır(Bkz. Feyzioğlu, s. 101, dn. 221). [135] <BR>Fakat doktrinde bazı yazarlar, devlette büyük makamlarda yer alsalar da, bazı kişilerin, bulundukları mahalde dinlenmesini öngören bir kuralın Anayasadaki eşitlik kuralına aykırı olacağı görüşündedir(Erem, s. 427). [136] <BR>Bkz. Dönmezer/Yenisey, s. 90-91. [137] <BR>Yenisey, Duruşma, s. 95. [138] <BR>Önder, Ceza Muhakemeleri s. 878. [139] <BR>Yenisey, Duruşma, s. 95. [140] <BR>Feyzioğlu, s. 103. [141] <BR>Önder, Ceza Muhakemeleri, s. 878. [142] <BR>Belgesay, s. 125. [143] <BR>Feyzioğlu, s. 103. [144] <BR>Bkz. Öztürk/Erdem/Özbek, No 224; Feyzioğlu, s. 261 vd. [145] <BR>Canpolat, Şerafettin, Usul Hukukunda Tanık ve Psikolojisi, Adana 1974, s. 32. [146] <BR>Feyzioğlu, s. 293. [147] <BR>Bkz. Önder, Ceza Muhakemeleri, s. 877. [148] <BR>Yargıtay, ceza muhakemesinin amacının maddi gerçeği ortaya çıkarılması olduğunu ve gerçeğe ulaşmada tanıkların beyanlarının önemli rol oynadığını ifade etmiştir. Bu bakımdan tanıkların beyanlarının değerlendirilmesi açısından keşfin önemli bir araç olduğunu vurgulamıştır. Çünkü gördüm diyenin gerçekten görüp görmediği yapılacak olan keşifle denetlenecektir(Bkz. YCGK, 16.11.1981, E. 307, K. 379, Savaş/Mollamahmutoğlu, s. 584). [149] <BR>Bkz. Feyzioğlu, s. 258 vd. [150] <BR>Demirbaş, Sanığın, s. 146. [151] <BR>Bkz. Kunter/Yenisey, Muhakeme, No 422. [152] <BR>Yargıtay da "Önce dinlenenlerin sadece söyledikleri okunmak suretiyle tanıkların yüzleştirilmesi icra edilmiş sayılmaz. Yüzleştirme yapılırsa tanıkların birbirlerinden utanma ve sair sebeplerle gerçeği gizlemekten vazgeçmeleri mümkündür", demek suretiyle yüzleştirmenin tanıklar üzerinde oluşturacağı psikolojik etki ile önemli olduğunu belirtmiş-tir(YCGK, 9.4.1962, 23/82, Canpolat, s. 70). [153] <BR>Canpolat, s. 68. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 