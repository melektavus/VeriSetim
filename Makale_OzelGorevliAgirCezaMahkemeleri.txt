ÖZEL GÖREVLİ AĞIR CEZA MAHKEMELERİ Yazarın Adı : YEŞİM AKTÜRK,AV. İstanbul Barosu Avukatı Belge Türü : Makale Eserin Konusu : CEZA VE CEZA USUL HUKUKU İÇİNDEKİLER GİRİŞ <BR>ÖZEL <BR>GÖREVLİ <BR>AĞIR <BR>CEZA <BR>MAHKEMELERİ <BR> A) <BR>Organize <BR>Suçluluk <BR> 1) <BR>Tanım <BR> 2) <BR>Türkiye'de <BR>Organize <BR>Suçluluk <BR> 3) <BR>Örgütlü <BR>Suçlarla <BR>İlgili <BR>Yasal <BR>Düzenleme <BR> B) <BR>Özel <BR>Görevli <BR>Ağır <BR>Ceza <BR>Mahkemeleri <BR> 1) <BR>Devlet <BR>Güvenlik <BR>Mahkemeleri'nin <BR>Kaldırılması <BR> 2) <BR>Özel <BR>Görevli <BR>Ağır <BR>Ceza <BR>Mahkemeleri'nin <BR>Hukuksal <BR>Niteliği <BR> 3) <BR>Özel <BR>Görevli <BR>Ağır <BR>Ceza <BR>Mahkemeleri'nin <BR>Görev <BR>Alanındaki <BR>Suçlar <BR> 4) <BR>Özel <BR>Görevli <BR>Ağır <BR>Ceza <BR>Mahkemeleri'nde <BR>Yargılama <BR> C) SONUÇ <BR>ÇOCUK <BR>MAHKEMELERİ <BR> 1) <BR>Çocuk <BR>Koruma <BR>Kanununun <BR>Getirdiği <BR>Yenilikler <BR> 2) <BR>Adli <BR>Kontrol <BR> 3) <BR>Uzlaşma <BR> 4) <BR>Savunma <BR>ve <BR>mecburi <BR>müdafilik <BR> 5) <BR>Çocuklar <BR>Hakkında <BR>Hükmün <BR>Açıklanmasının <BR>Ertelenmesi <BR> 6) Çocuklar <BR>Hakkında <BR>Kamu <BR>Davasının <BR>Açılmasının <BR>Ertelenmesi <BR>7)Tutuklama <BR>Yasağı <BR> 8) Terörle <BR>Mücadele <BR>Kanunu <BR>Bakımından <BR>Çocuk <BR>TRAFİK <BR>MAHKEMELERİ <BR> 1) <BR>Görev <BR> 2) <BR>Muhakeme <BR> 3) <BR>Birleştirme <BR>Yasağı <BR> 4) <BR>Tekerrür <BR>ve <BR>Suçların <BR>Tekrarı <BR> 5) <BR>Önödeme <BR> 6) <BR>Asker <BR>Kişilerin <BR>Muhakemesi <BR> 7) Uyuşmazlık <BR>Mahkemesi <BR>Kararları <BR>Işığında <BR>Plakaya <BR>Düzenlenen <BR>Trafik <BR>Para <BR>Cezalarının <BR>İptali <BR>Davalarında <BR>Görev <BR>Uyuşmazlığı İCRA <BR>CEZA <BR>MAHKEMESİNDE <BR>YAPILAN <BR>MUHAKEME <BR> 1) <BR>İcra <BR>ceza <BR>mahkemesinin <BR>görevine <BR>giren <BR>icra <BR>suçları <BR> 2) <BR>Şikayet <BR> 3) <BR>Disiplin <BR>ve <BR>Tazyik <BR>Hapsi <BR> 4) <BR>Duruşma <BR> 5) Kanun <BR>yolları <BR>FİKRİ <BR>VE <BR>SINAÎ <BR>HAKLAR <BR>CEZA <BR>MAHKEMESİ <BR> 1) <BR>Fikir <BR>ve <BR>Sanat <BR>Eserleri <BR>Kanunu'na <BR>Göre <BR>Tecavüz <BR>Halinde <BR>Açılabilecek <BR>Ceza <BR>Davaları <BR> 2) <BR>Sınai <BR>Haklarda <BR>Ceza <BR>Davaları <BR> 3) Haksız <BR>Rekabetten <BR>Doğan <BR>Ceza <BR>Davaları <BR>KAÇAKÇILIK <BR>MAHKEMELERİ <BR>BASIN <BR>MAHKEMELERİ <BR>1)Terörle <BR>Mücadele <BR>Kanunu <BR>Kapsamındaki <BR>Basın <BR>Suçları <BR>2)Basın <BR>Suçlarında <BR>Görev <BR>Ve <BR>Yetki <BR>DÖVİZ <BR>MAHKEMELERİ <BR>BANKACILIK <BR>KANUNUNDAN <BR>DOĞAN <BR>DAVALAR <BR>SONUÇ <BR> GİRİŞ Bu çalışmada genel ceza mahkemeleri olan Sulh Ceza, Asliye Ceza ve Ağır Ceza Mahkemeleri dışında yer alan, bazı konuların çözümlenmesinin özel bir uzmanlık gerektirmesi nedeni ile ihdas edilmiş olan özel ceza mahkemelerine yer verilecektir. DGM süreci içerisinde ele alındığı zaman niteliklerinin ve öneminin üzerinde ayrıca durulmasını gerekli bulduğum Özel Görevli Ağır Ceza Mahkemeleri ağırlıklı olmak üzere 5395 sayılı Çocuk Koruma Kanunu <BR>gereğince kurulan Çocuk Mahkemeleri ve Çocuk Ağır Ceza Mahkemeleri ile 2918 sayılı Karayolları Trafik Kanunu'nun <BR>112. maddesinde görev alanı belirtilmiş olan Trafik Mahkemeleri üzerinde durulduktan sonra ceza mahkemesi olmamalarına rağmen görev alanlarıyla ilgili olan ceza davalarına bakmakla görevlendirilen İcra Mahkemeleri ile Fikri ve Sınaî Haklar Mahkemelerine de kısaca değinilecektir. Özel kanunlarla kurulan diğer ceza mahkemelerinden olan Kaçakçılık Mahkemeleri, Basın Mahkemeleri, Döviz Mahkemeleri ve Bankacılık Kanunundan doğan davalara bakan mahkemelerin ise görev alanlarının belirlenmesi ile yetinilecektir. Çalışmanın ilk bölümünde Özel Görevli Ağır Ceza Mahkemeleri, organize suçluluk kavramı içerisinde ele alınıp, bu mahkemelerin görevlendirilme süreci üzerinde durulduktan sonra hukuksal niteliği ve dayanağı, hangi suçlar bakımından görevli olduğu ve yargılama yöntemi değerlendirilecektir. Özel Görevli Ağır Ceza Mahkemeleri, Devlet Güvenlik Mahkemeleri'nin kaldırılma süreci içerisinde ele alınarak, bu mahkemelerin hukuksal niteliği ortaya konulmaya çalışılacaktır. ÖZEL GÖREVLİ AĞIR CEZA MAHKEMELERİ A) Organize Suçluluk 1) Tanım Kaynak itibariyle daha çok emniyet güçleri tarafından kullanılmış bir terim olan organize suçun kriminalistik(polisiye), hukuki ve kriminolojik tanımları yapılmıştır. Polisiye tanımlar, organize suçu soruşturma bazında ele alan tanımlar olup, pratik bir tanımlama yapma gayesiyle oluşturulmuştur. Hukuki tanımlar, kovuşturma ve cezalandırabilme yönleriyle bu suç olgusunu açıklamaya çalışmıştır. Kriminolojik tanımlar ise, sosyal yönleri öne çıkartmak suretiyle somut olgular çerçevesinde organize suç kavramını tanımlamışlardır. Bu tanımların yanı sıra devletlerin ulusal teşkilatları tarafından yapılan tanımlar ve uluslar arası alandaki tanımlar da mevcuttur. Organize suçun tanımlanmasının hukuksal açıdan büyük önemi vardır. Suç ve cezada kanunilik ilkesi gereğince bu suç olgusunun bir takım kriterlerle ortaya konması gerekliliği ortaya çıkmaktadır. Her ne kadar uluslar arası düzeyde tanımlar yapılması gerekli ise de, organize suç örgütlerinin yapısal özellikleri ve faaliyet biçimleri her ülkenin sosyal, siyasal, kültürel, ekonomik ve coğrafi yapısına göre farklılık arz edeceği için ulusal düzeyde tanımların da yapılması gerekmektedir. Organize suç örgütünden söz edebilmek için mutlaka bulunması gereken hususlar; ikiden fazla kimsenin söz konusu olması, ağır bir takım suçların işlenmesi amacı, bu suçların işlenmesi ile haksız ve yasadışı gelir elde etmenin amaçlanması, örgütün belli bir hiyerarşi ve işbölümü içinde faaliyet göstermesi, birleşmenin belli bir devamlılık göstermesi, şiddet ve yıldırmanın araç olarak kullanılmasıdır.[1] <BR>Bununla birlikte bazen bu unsurlardan bazıları değişiklik gösterebilmektedir; cebir-şiddet unsuru kullanılmamakta veya ağır suçlar işlenmeyip basit suçların organizasyon çerçevesinde işlenmesi söz konusu olabilmektedir. Günümüzde dikkat çeken bir olgu olarak karşımıza çıkan organize suçluluk kavramı aslında yeni bir kavram değildir. Roma Hukuku'nda özellikle Ortaçağ'da yağma gibi suçları işlemek amacıyla bir araya gelmiş çetelere karşı bu kavram oluşturulmuş ve cezalandırma mümkün kılınmıştır. 2) Türkiye'de Organize Suçluluk Yargıtay, Eski Türk Ceza Kanunu'nun <BR>313. maddesinde yer alan örgütü tanımlamıştır.[2] <BR>Kendilerine haksız çıkar sağlamak amacıyla süreklilik ve eylemli ortaklık unsurlarının içerecek biçimde suç örgütü oluşturulmasından söz etmiştir. Anılan kararda haksız çıkar sağlama amacı, süreklilik, ortaklık unsurları ön plana çıkmaktadır. Türk Hukuku'nda örgütlü suçlar çeşitli kanunlarda hüküm altına alınmıştır. Genel itibariyle suç örgütlerinin kurulması, suç haline getirilmektedir. Örgüt adına suç işlenmemiş olsa bile kişiler arasındaki anlaşma yeterli sayılarak örgütü kuran ve örgüte katılanlar cezalandırılmak istenmiştir. Bazen suç, örgütlü olarak işlendiğinde örgüte ayrıca ceza verilmeyip örgütlü işlenen suçun ağırlaştırıcı nedeni sayılmaktadır. Bazen de hem örgütün kurulması, hem de örgüt amacındaki özellik dikkate alınarak ceza artırımı yolu benimsenmektedir. Türkiye'nin de imzaladığı bir uluslar arası sözleşme olan Palermo Sözleşmesi'nin 5. maddesinde akit devletlerin bazı fiilleri mevzuatlarında suç haline getirmeleri zorunluluğu belirtilmektedir: 1)doğrudan doğruya veya dolaylı olarak mali veya maddi bir yarar elde etmek üzere ciddi bir cürüm işlemek maksadıyla bir veya birden fazla kişiyle mutabık kalınarak ve milli kanun gerektirdiğinde anlaşmanın yürütülmesi veya örgütlü bir suçlu grubuna katılmayı ifade eden bir fiili icra etmek, 2)bilerek bir örgütlü suçun faaliyetlerine iştirak etmek, 3)iştirakinin, suç hedefinin gerçekleşmesine katkı sağlayacağının bilerek diğer faaliyetlerde bulunmak, 4)örgütlü bir suçu grubunu ciddi suçun icrası için teşkilatlandırmak, yönetmek, yardım etmek, kolaylaştırmak veya tavsiyelerde bulunmak. [3] <BR> 3) Örgütlü Suçlarla İlgili Yasal Düzenleme Tartışılması gereken ilk konu örgütlü suçlar için ayrı bir kanun ve usuli tedbirlerin gerekip gerekmediğidir. Başta da belirtildiği gibi organize suç örgütlerinin yapısal özellikleri ve faaliyet biçimleri her ülkenin sosyal, siyasal, kültürel, ekonomik ve coğrafi yapısına göre farklılık arz eder, bu da ulusal mevzuatta düzenleme yapmayı gerekli kılar. Artık sınırlar ötesi bir kavram haline gelmiş suç örgütü milli mevzuatta düzenlenmeyecek olursa böyle bir durum iki tehlikeyi ortaya çıkarır: 1)milletler arası mevzuat tıkanır, uygulanamaz hale gelir. 2)ülke, suç örgütleri için bir sığınma yeri halini alabilir. [4] <BR> Ülkelerin sosyal yapıları göz önünde tutulduğu zaman örgütlü suçlar bakımından ayrı bir düzenlemeye gerek olup olmadığı anlaşılabilir. Türkiye özelinde bunun gerekli olduğunu söylemek güç değil çünkü Yargıtay kararlarına konu olan birçok örgütlü suç var. İkinci konu ayrı bir mevzuatın özgürlükler bakımından yarattığı durumdur. Bu nedenle örgütlü suçlara ilişkin kanunlar kaleme alınırken toplumsal yarar ile kişi hak ve özgürlükleri arasındaki denge sağlanmalıdır. Keyfiliğe mahal vermemek için bu düzenlemeler kanunilik ve belirlilik ilkelerinin gereği olarak kanunla belirlenmeli ve muğlak ifadeler içermemelidir. B) Özel Görevli Ağır Ceza Mahkemeleri Terör ve mafya suçları gibi özel nitelikli suçlara bakmakla yetkili olan Devlet Güvenlik Mahkemeleri'nin kaldırılmasıyla beraber, genel yargı teşkilatında yer alan ağır ceza mahkemelerinden bazılarının bu suçlarla ilgili olarak yetkili kılındığı görülmektedir. [5] <BR> 1) Devlet Güvenlik Mahkemeleri'nin Kaldırılması Hem 1961, hem de 1982 Anayasaları'nda Devlet Güvenlik Mahkemeleri anayasal bir kurum olarak yer almıştır. 1961 Anayasası'nın <BR>136. maddesinde mahkemelerin kuruluş, görev, yetki, işleyiş ve yargılama usullerinin kanunla düzenleneceği hükmüne yer verilerek Devlet'in ülkesi ve milletiyle bölünmez bütünlüğü, hür demokratik düzen ve nitelikleri Anayasada belirtilen Cumhuriyet aleyhine işlenen ve doğrudan doğruya Devlet güvenliğini ilgilendiren suçlara bakmakla görevli Devlet Güvenlik Mahkemeleri'nin kurulacağı belirtilmiştir. 1982 Anayasası'nın <BR>143. maddesinde ise 1961 Anayasası'ndaki ibareye yer verildikten sonra Devlet Güvenlik Mahkemesi'nde bir başkan ve iki asıl ve iki yedek üye ile bir savcı ve yeteri kadar savcı yardımcısı bulunacağı, başkan, bir asıl ve bir yedek üye ile savcının birinci sınıfa ayrılmış Hakim ve Cumhuriyet Savcıları arasından, bir asıl ve bir yedek üyenin birinci sınıf askeri hakimler arasından, savcı yardımcılarının ise Cumhuriyet Savcıları ve askeri hakimler arasından özel kanunlarla gösterilen usullerle atanacağı belirtilmiştir. Anayasa'nın 143. maddesi ile ilgili gerekçede "Devletin varlığı ve devamlılığı ile ilgili bazı eylemler vardır ki, bunların işlenmesi halinde hem çabuk ve hem de en isabetli karara varabilmek için özel bir uzmanlık ister. Bu gibi hallerde Devlet Güvenlik Mahkemeleri'nin bulundurulması gerekli olur." denilerek, bu sebeplerle, belirtilen nitelikteki suçlara bakmak üzere önceden Devlet Güvenlik Mahkemelerinin kurulmasının Anayasamızca kabul edildiği ifade olunmaktaydı. 1982 Anayasası'nın emriyle 2845 sayılı Devlet Güvenlik Mahkemeleri'nin Kuruluş ve Yargılama Usulleri Hakkında Kanunla <BR>Devlet Güvenlik Mahkemeleri kurulmuştur. Bu mahkemelerin hangi ilde kurulacağı ve yargı çevrelerinin hangi illeri kapsayacağı açıkça belirtilmeyip, Adalet Bakanlığı'nın gelen iş durumunu göz önünde bulundurarak aynı yerde birden fazla Devlet Güvenlik Mahkemesi'nin kurulmasına karar vereceği hükmüne yer verilmiştir. 4388 sayılı kanunla değişiklik yapılmış ve askeri hakimlerin Devlet Güvenlik Mahkemeleri'nde görev yapmalarına son verilerek bu mahkemeler sivilleştirilmiştir. Askeri hakimlerin Milli Savunma Bakanlığı'na bağlı olmaları, Devlet Güvenlik Mahkemeleri'nin bağımsızlığının ve meşruiyetini tartışılır kılmaktaydı. Değişiklik öncesi durum, AİHM nezdinde birçok kez Türkiye'nin mahkûmiyetine neden olmuştur. 5190 sayılı Ceza Muhakemeleri Usulü Kanunu'nda Değişiklik Yapılması Ve Devlet Güvenlik Mahkemeleri'nin Kaldırılması'na Dair Kanunla <BR>bu mahkemelerin varlığı son bulmuştur. 5190 sayılı kanunla, Devlet Güvenlik Mahkemelerinin görev alanına giren suçlarda azaltma yoluna da gidilmek suretiyle belirlenen suçlarla ilgili davalara, görevlendirilecek veya kurulacak Ağır Ceza Mahkemelerinde bakılması öngörülmüştür. Türkiye'de Devlet Güvenlik Mahkemeleri kurulurken, Fransız Devlet Güvenlik Mahkemesinden esinlenilmiştir. [6] <BR>Benzer şekilde Alman Hukukunda Eyalet Yüksek Mahkemesinin ilk derece mahkemesi olarak görev yapacağı haller arasında ülke bütünlüğüne karşı suçlar ve terör örgütlerince işlenen suçlar yer almaktadır. İspanya Terörle Mücadele Kanunu'na göre çıkar amaçlı örgütlü suçlar, ekonomik suçlar ve etkisi şehrin dışına taşan diğer suçlarla ilgili davalara bakmak üzere Madrid'de adı Audiencia Nacional olan bir mahkeme kurularak bu mahkeme tüm İspanya topraklarında yetkili kılınmıştır. Devlet Güvenlik Mahkemeleri, suçtan önce kurulan mahkemeler olduğu için olağan mahkemelerdi. Olağan olmasının yanında özel, genel adliye içi mahkemelerdi. Zira Anayasa Mahkemesi, Devlet Güvenlik Mahkemeleri'ni özel ve adliye içi olarak nitelendirmiştir.[7] <BR>Buna karşılık Devlet Güvenlik Mahkemeleri'ni adliye dışı ihtisas mahkemeleri olarak nitelendirenler de vardır. 2) Özel Görevli Ağır Ceza Mahkemeleri'nin Hukuksal Niteliği Adli Yargı İlk Derece Mahkemeleri İle Bölge Adliye Mahkemelerinin Kuruluş, Görev Ve Yetkileri Hakkında Kanun'un <BR>12. maddesinde ağır ceza mahkemelerinin yargılama yetkisi içindeki suçlar belirtilmiş olup, bunlar; yağma, irtikap, resmi belgede sahtecilik, nitelikli dolandırıcılık, hileli iflas suçları ile ağırlaştırılmış müebbet, müebbet ve on yıldan fazla hapis cezasını gerektiren suçlarla ilgili dava ve işlerdir. Ancak ağır ceza mahkemelerinin bu görev alanı kanunla genişletilebilir. Aynı kanunun 15. maddesi ceza mahkemelerinin yargı çevresini düzenlemektedir. Ceza mahkemelerinin yargı çevreleri il merkezleri ile ilçelerin ve bunlara adli yönden bağlı ilçelerin idari sınırlarıdır. Ağır Ceza Mahkemesi ile Büyükşehir Belediyesi sınırlarında Büyükşehir Belediyesi sınırları içindeki il ve ilçenin adı ile anılan Sulh ve Asliye Ceza Mahkemeleri'nin yargı çevresi il ve ilçe sınırlarına bakılmaksızın Adalet Bakanlığı'nın önerisi üzerine Hakimler ve Savcılar Yüksek Kurulunca belirlenir. Yine bu kanunun 8. maddesinde özel kanunlarla kurulan diğer ağır ceza mahkemelerinden de bahsedilmektedir. Bu bağlamda Özel Görevli Ağır Ceza Mahkemeleri'nin hukuksal niteliğini tespit etmemiz gerekir. Ceza Muhakemesi Kanunu <BR>madde 250'de bir görevlendirmeden söz edilmiştir. Bu düzenleme mevcut bir ağır caza mahkemesinin bir dairesine özel yetki verilmesinin ifade eder. [8] <BR>CMK 250'de Adli Yargı İlk Derece Mahkemeleri İle Bölge Adliye Mahkemeleri'nin Kuruluş, Görev Ve Yetkileri Hakkında Kanunu'nun <BR>9. maddesine göre Hakimler Ve Savcılar Yüksek Kurulu'nun olumlu görüşü alınarak kurulmuş olan ağır ceza mahkemelerinin özel yetkili daireleri oluşturulmuştur. [9] <BR>250. maddede aynı yerde birden fazla ağır ceza mahkemesi kurulmasına Adalet Bakanlığı'nın teklifi üzerine Hakimler Ve Savcılar Yüksek Kurulunca karar verileceği ve bu halde mahkemelerin numaralandırılacağı belirtilmiştir. Özel kanunla genel adliye teşkilatı dışında kurulan devlet güvenlik mahkemelerinin kaldırılma sebebi düşünüldüğünde, ağır ceza mahkemesi kurulur ve numaralandırılır ifadesini, bir ilde hiç ağır ceza mahkemesi yoksa o ilde bu özel suçları yargılamak üzere ağır ceza mahkemesi kurulur ve ihtiyaç halinde daireler oluşturulur; ancak bir ilde mevcut ağır ceza mahkemesi varsa bu mahkemenin bu özel suçları yargılayan daireleri oluşturulur ve numaralandırılır şeklinde anlamak gerekir. CMK 250'ye göre görevlendirilen özel yetkili ağır ceza mahkemeleri, adliye içi ihtisas dairesi olarak çalışan mahkemeler(daireler)dir. Ayrıca CMK <BR>251'de soruşturmayı yapacak olan savcıların görevlendirileceği ifade edilmiştir. Ayrı bir savcılık teşkilatının kurulması öngörülmemiştir. Bu düzenleme de, yasa koyucunun adliye dışı ihtisas mahkemeleri koyma düşüncesinde olmadığının destekler niteliktedir. [10] <BR>Buna karşılık bazı yazarlar Özel Görevli Ağır Ceza Mahkemeleri'nin ihtisas mahkemeleri oldukları ve ayrı kurallara göre çalışacakları tezini hukuki temelden yoksun bulurlar ve bu durumu yargı birliğine ve adil yargılanma hakkına aykırı görürler.[11] <BR> 3) Özel Görevli Ağır Ceza Mahkemeleri'nin Görev Alanındaki Suçlar Hangi suçların özel görevli ağır ceza mahkemelerinde yargılanacağı Ceza Muhakemesi Kanunu'nun 250. maddesinde tahdidi olarak belirtilmiştir. Bu maddeye göre Türk Ceza Kanunu'nda yer alan 1)örgüt faaliyeti çerçevesinde işlenen uyuşturucu ve uyarıcı madde imal ve ticareti suçu 2)haksız ekonomik çıkar sağlamak amacıyla kurulmuş bir örgütün faaliyeti çerçevesinde cebir ve tehdit uygulayarak işlenen suçlar 3)Devlet güvenliğine karşı suçlar, Anayasal düzene ve bu düzenin işleyişine karşı suçlar, Milli savunmaya karşı suçlar, Devlet sırlarına karşı suçlar ve casusluk suçları dolayısıyla açılan davalar özel görevli ağır ceza mahkemelerinde yargılanacaktır. [12] <BR>Askeri Mahkemelerin görev alanına giren bir kısım suçlar ile, 5190 sayılı Kanun uyarınca görevlendirilecek veya kurulacak ağır ceza mahkemelerinin görev alanına giren suçların bir kısmının kesiştiği, aynı olduğu görülmektedir. Burada, 353 sayılı Askeri Mahkemeler Kuruluşu ve Yargılama Usulü Kanununun <BR>9. maddesi kapsamında değerlendirilen suçlarla ilgili olarak da, kanunun irdelenmesinde fayda vardır. 394/a maddesinin dördüncü fıkrasındaki"…askeri mahkemelerin görevlerine ilişkin hükümler saklıdır" kuralı kişiler ile ilgili istisnanın sadece Anayasa Mahkemesi ve Yargıtay tarafından yargılanan kişilerle sınırlı olduğu, asker kişiler yönünden bir istisnaya yer verilmediği aksine kapsama dahil edildiği de anlaşılmaktadır. [13] <BR> Bu mahkemelerin başkan ve üyeleri adli yargı adalet komisyonunca bu mahkemelerden başka mahkemelerde veya işlerde görevlendirilemezler. Sayılan suçları işleyenler sıfat ve memuriyetlerine bakılmaksızın Özel görevli ağır ceza mahkemelerinde cezalandırılır. Ayrıca söz konusu olan bu suçlar, görev sırasında veya görevden dolayı işlenmiş olsa bile Cumhuriyet Savcısı tarafından doğrudan soruşturma yapılabilir. Sözgelimi herhangi bir idari iznin varlığı soruşturmanın başlaması bakımından önem arz etmeyecektir. Diğer yandan 3713 sayılı Terörle Mücadele Kanunu'nun <BR>3. maddesinde terör suçları ve 4. maddesinde ise terör amacı ile işlenen suçlar tanımlanmak suretiyle bu suçlara da özel görevli ağır ceza mahkemelerinin bakacağı hüküm altına alınmıştır. [14] <BR> Sorun, anılan maddelerde belirtilmeyen suçların örgüt faaliyeti çerçevesinde işlenmesi nedeniyle örgüt üyeliği suçunun kanıtını ve alt yapısını oluşturduğu ahvalde bir araç suçun yargılanmasının da özel görevli ağır ceza mahkemesince yapılıp yapılmayacağına ilişkindir. Anılan suçlar, örgüt faaliyeti kapsamında işlenen suçlardan ise veya anılan suçlar örgüte üyelik veya bu mahkemelerin görev alanında bulunan suçların kanıtını ve dayanağının oluşturmakta ise, bu suçlara da aralarındaki zorunlu irtibat nedeniyle Özel Görevli Ağır Ceza Mahkemesince bakılması zorunludur. Ancak sabit kabul edilen eylemler örgütsel suç kapsamında değerlendirilmeyip somut olayda olduğu gibi bağımsız suçlar olarak değerlendirildiği takdirde, Özel Ağır Ceza Mahkemesi'nin yargılama yönteminin kendine özgü belli suçlarla sınırlı olması gerçeği karşısında, yapılması gereken işlem 5271 sayılı CMK'nın <BR>252/1-g bendi hükmü de dikkate alınmak suretiyle, görevsizlik kararı verilerek, dosyanın görevsizlik kararı ile görevli ve yetkili mahkemeye gönderilmesinden ibarettir.[15] <BR> 4) Özel Görevli Ağır Ceza Mahkemeleri'nde Yargılama a) SORUŞTURMA a.1) Özel Görevli Ağır Ceza Mahkemeleri'nde Görev Yapan Cumhuriyet Savcıları Özel Görevli Ağır Ceza Mahkemelerinde görev yapacak mahkeme başkanı ve üyeler ile bu mahkemelerin görev alanına giren suçların soruşturma ve kovuşturulmasında görevlendirilecek Cumhuriyet Savcıları için (birinci sınıfa ayrılmış olması vs. gibi) herhangi bir nitelik öngörülmemiştir. Özel Görevli Ağır Ceza Mahkemeleri'nin görevine giren suçlarda soruşturma Hakimler ve Savcılar Yüksek Kurulunca bu suçların soruşturma ve kovuşturmasında görevlendirilen Cumhuriyet savcılarınca bizzat yapılır. Bu suçlar görev sırasında veya görevden dolayı işlenmiş olsa bile Cumhuriyet savcılarınca doğrudan soruşturma yapılır. Cumhuriyet savcıları, Cumhuriyet Başsavcılığınca 250. madde kapsamındaki suçlarla ilgili davalara bakan ağır ceza mahkemelerinden başka mahkemelerde veya işlerde görevlendirilemez. Özel Görevli Ağır Ceza Mahkemelerinin görev alanına giren suçların soruşturması ve kovuşturması sırasında Cumhuriyet savcıları, hakim tarafından verilmesi gerekli kararları, varsa Hakimler ve Savcılar Yüksek Kurulunca bu işlerle görevlendirilen ağır ceza mahkemesi üyesinden, aksi halde yetkili adli yargı hakimlerinden isteyebilirler. Bu suçlarda soruşturmanın gerekli kıldığı hallerde suç mahalli ile delillerin bulunduğu yerlere gidilerek soruşturma yapılabilir. Suç, ağır ceza mahkemesinin bulunduğu yer dışında işlenmiş ise Cumhuriyet savcısı, suçun işlendiği yer Cumhuriyet savcısından soruşturmanın yapılmasını isteyebilir. Suç, askeri mahalde işlenmiş ise, Cumhuriyet savcısı ilgili askeri savcılıktan soruşturmanın yapılmasını isteyebilir. Soruşturmayı yapan Cumhuriyet savcısınca görevlendirilen savcılık ve askeri savcılıklar, bu soruşturmayı öncelikle ve ivedilikle yapmak durumundadırlar. Ceza Muhakemesi Kanunu madde 250 kapsamındaki suçların soruşturma ve kovuşturulmasında kolluk, şüpheli veya sanığı, tanığı, bilirkişiyi, suçtan zarar göreni ağır ceza mahkemesi veya başkanının, Cumhuriyet savcısının, mahkeme naibinin veya istinabe olunan hakimin emriyle belirtilen gün, saat ve yerde hazır bulundurmak zorundadır. Cumhuriyet savcıları, soruşturmanın gerekli kılması halinde geçici olarak bu mahkemelerin yargı çevresindeki genel ve özel bütçeli idarelere, kamu iktisadi teşebbüslerine, il özel idarelerine ve belediyelere ait bina, araç, gereç ve personelden yararlanmak için istemde bulunabilirler. a.2) Yakalama ve Gözaltı Koruma tedbirleri, CMK' da teferruatlı olarak düzenlenmiş, soruşturma ve kovuşturma makamlarının suçlulukla mücadele eli güçlendirilmiştir. Ancak bu yapılırken, özellikle uygulamadan gelen ısrarlı talepler üzerine, yakalama ve tutuklama konusunda bazı özel düzenleme yapma ihtiyacı da hissedilmiştir. [16] <BR> Özel Görevli Ağır Ceza Mahkemeleri görev alanına giren suçlardan dolayı yakalananlar için gözaltı süresi 48 saattir. Gözaltı süresi yakalama yerine en yakın hakim veya mahkemeye gönderilmesi için zorunlu süre hariç, yakalama anından itibaren 48 saati geçemez. Gözaltı süreleri dışındaki hükümler, özel görevli ağır ceza mahkemelerinin görevine giren suçlar bakımından uygulanabilirliğini sürdürmektedir. Yani toplu olarak işlenen suçlarda, gözaltı süresi, delillerin toplanmasındaki güçlük veya şüpheli sayısının çokluğu nedeniyle Cumhuriyet savcısı tarafından her defasında bir günü geçmemek üzere, iki gün süreyle yazılı olarak uzatılabilir. Ceza Muhakemesi Kanunu <BR>madde 250'de belirtildiği üzere Anayasa'nın <BR>120. maddesi uyarınca olağanüstü hal ilan edilen bölgelerde yakalanan kişiler hakkında, toplu olarak işlenen suçlardan dolayı dört gün olarak belirlenen süre, Cumhuriyet savcısının talebi ve hakim kararıyla 7 güne kadar uzatılabilir. Hakim karar vermeden önce yakalanan veya tutuklanan kişiyi dinler. Terör suçları ve terör amacıyla işlenen suçlar söz konusu olduğunda yakalama ve gözaltına ilişkin bildirimler, soruşturmanın amacının tehlikeye düşebileceği hallerde, Cumhuriyet savcısının emriyle yakalananın sadece bir yakınına yapılır. Buna karşılık özel yetkili ağır ceza mahkemelerinin yargı alanına giren diğer suçlar söz konusu olduğunda, soruşturmanın amacının tehlikeye düşüp düşmediği değerlendirilmeden söz konusu bildirimler, Ceza Muhakemesi Kanunu hükümleri uyarınca, yine Cumhuriyet savcısının emriyle şüphelinin bir yakınına veya göstereceği bir kişiye yapılır. Özel yetkili ağır ceza mahkemelerinin görev alanına giren suçların soruşturulmasında ikili bir uygulama öngörülmüştür. [17] <BR> Terörle Mücadele Kanunu kapsamındaki suçlarda şüpheli, gözaltı süresince sadece bir müdafiin hukuki yardımından yararlanabilir. Gözaltındaki şüphelinin müdafii ile görüşme hakkı, Cumhuriyet savcısının istemi üzerine, sulh ceza hakiminin kararıyla 24 saat kısıtlanabilir; ancak bu süre içerisinde ifade alınamaz. Kolluk tarafından ifade alınması halinde sadece bir müdafi hazır bunabilir. Müdafiin, terör örgütü mensuplarının örgütsel amaçlı haberleşmelerine aracılık ettiğine ilişkin bulgu veya belge elde edilmesi halinde, Cumhuriyet savcısının talebi ve sulh ceza hakiminin kararıyla şüpheli ile müdafiin görüşmelerinde bir görevli hazır bulundurulabilir. Ayrıca bu kişilerin müdafiine verdiği veya müdafii tarafından şüpheliye verilen belgeler hakim tarafından incelenebilir. Hakim, belgenin kısmen veya tamamen verilmesine veya verilmemesine karar verebilir. [18] <BR>Tutuklu olan sanığın avukatıyla görüşmesine, süre sınırlaması getirilmesine veya avukatı ile yazışmasının denetlenmesine veya sınırlandırılmasına adil yargılanma ilkesi engel değildir. [19] <BR> a.3) Tutukluluk Ceza Muhakemesi Kanunu'nun Yürürlük ve Uygulama Şekli Hakkında Kanun'un <BR>12. maddesi gereğince CMK'nın <BR>102. maddesinde düzenlenen tutuklulukta geçecek süre, CMK <BR>madde 250/1-c'deki [20] <BR>suçlar ve ağır ceza mahkemesinin görev alanına giren suçlar bakımından 1 Nisan 2008'de yürürlüğe gireceği belirtilmiştir. Ağır ceza mahkemelerinin görev alanına giren işlerde tutukluluk süresi en çok iki yıldır. Bu süre zorunlu hallerde gerekçesi gösterilerek uzatılabilir; uzatma süresi toplam üç yılı geçemez. Bu hüküm, özel görevli ağır ceza mahkemelerinin görev alanına giren bazı suçlarda iki katı uygulanacaktır.[21] <BR>Bu durumda Özel Ağır Ceza Mahkemeleri bakımından tutukluluk 10 yıl kadar sürebilmektedir ki, böyle bir durum, AİHM' e olası bir başvuru durumunda Türkiye açısından sıkıntı yaratılabilir. [22] <BR> a.4) Müdafiin Dosyayı İnceleme Yetkisi Terörle Mücadele Kanunu'nun kapsamına giren suçlarda, müdafiin dosyayı inceleme yetkisi ve belgelerden örnek alması kısıtlanabilir(TMK <BR>m.10). Bunun dışında Özel görevli ağır ceza mahkemelerinin görev alanındaki diğer suçlara bakımından Ceza Muhakemesi Kanunundaki genel hükümler geçerlidir ve müdafiin dosyayı inceleme yetkisinin hakim kararıyla kısıtlandığı hallerde dahi belli belgelerin incelenmesi ve bu belgelerden örnek alınması engellenemez. b) KOVUŞTURMA Özel görevli ağır ceza mahkemelerinin görev alanına giren suçlar, acele işlerden sayılır ve bunlarla ilgili davalara adli tatilde de bakılır. Sanık sayısının çok fazla olması durumunda, sanıkların bir kısmının duruşmanın bazı oturumları ile ilgileri bulunmuyor ise duruşmanın bu oturumlarının, yokluklarında yapılmasına mahkemece karar verilebilir. Ancak bu sanıkların yokluklarında yapılan oturumlarda kendilerini etkileyen bir hal ortaya çıktığı takdirde buna ilişkin söz ve işlerin esaslı noktaları sonraki oturumlarda kendilerine bildirilir. Mahkeme, güvenliğin sağlanması bakımından duruşmanın başka bir yerde yapılmasına karar verebilir. Bu davalarda esas hakkındaki iddiasının bildirmek için Cumhuriyet savcısına, katılan veya vekiline; iddialara karşı savunmasını yapmak için makul bir süre verilir. Bu süre savunma hakkının sınırlanması anlamına geleceği durumlarda re'sen uzatılabilir. Mahkeme, duruşmanın düzen ve disiplininin bozan sözlü veya yazılı beyan ve davranışlar ile mahkemeye, mahkeme başkanı veya üyelerinden herhangi birine, Cumhuriyet savcısına, müdafie, tutanak katibine yahut görevlilere tahkir veya hakaret oluşturan söz ve davranışlar hakkında yayım yasağı koyabilir. Mahkeme başkanı, duruşmanın düzenini bozan sanığı veya müdafii o günkü oturumun tamamına çıkmamak üzere, duruşma salonundan çıkartır. Bunların, daha sonra gelen oturumda da duruşmayı önemli ölçüde aksatacak davranışlarına devam edecekleri anlaşılırsa ve hazır bulunmaları gerekli görülmezse, yokluklarında duruşmaya devam olunmasına mahkemece karar verilebilir. Bu karar, esasa ilişkin iddia ve savunmanın yapılmasına engel olacak biçimde uygulanamaz ve sanığın kendisini başka bir müdafi ile temsil ettirmesine izin verilir. Duruşma salonundan çıkartılan sanık veya müdafiin bundan sonraki oturumlarda da duruşmanın düzenini bozmakta ısrar etmeleri halinde, bir daha aynı dava ile ilgili oturumların tamamına veya bir kısmına katılmamalarına da karar verilebilir. Bu hüküm müdafi hakkında uygulandığı takdirde, durum ilgili baroya bildirilir. Bu halde de sanığın kendisini başka bir müdafi ile temsil ettirmesi için uygun bir süre verilir. Oturumların bir kısmına ya da tamamına katılamamasına karar verilen müdafi Avukatlık Kanunu <BR>'nun <BR>41. maddesinin 2. fıkrası gereğince tayin edilmişse, durum, kendisini tayin eden mercie de bildirilir. Duruşma salonundan çıkartılan sanık veya müdafi tekrar duruşmaya alındıklarında, yokluklarında yapılan ve işlemlerin esaslı noktaları kendilerine bildirilir. Sanık ya da müdafii dilerse yokluklarındaki tutanak örnekleri de kendilerine verilir. Duruşma salonundan çıkartılan veya oturumlara katılmamalarına karar verilen sanık veya müdafiler mahkemenin tayin edeceği süre içerisinde yazılı savunma verebilirler. c) TEBLİGAT Kendisine veya onun namına tebligat yapılacak kimselere tebligat yapılmaması hallerinde, işin ivediliğine göre basın veya diğer kitle iletişim araçlarıyla tebligat yapılabilir. d) GÖREVSİZLİK KARARI VERİLEMEYECEK HAL Ceza Muhakemesi Kanunu'nun <BR>6. maddesinde yer alan ve duruşmada suçun hukuki niteliğinin değiştiğinden bahisle görevsizlik kararı verilerek dosyanın alt dereceli mahkemeye gönderilemeyeceğine ilişkin olan hüküm, özel görevli ağır ceza mahkemeleri hakkında uygulanmaz. Dolayısıyla özel yetkili ağır ceza mahkemesi duruşma aşamasında dahi suçun hukuki niteliği değiştiğinde dosyayı alt dereceli mahkemeye gönderebilecektir. [23] <BR> Üst dereceli mahkemenin daha güvenceli olduğuna ilişkin ilkenin, anılan mahkemenin özel ve belli suçlara bakmakla yetkili kılınması ve genel kuralların dışında kendisine özgü bir yargılama sistemini uyguluyor olması karşısında, görev kapsamı dışındaki suçların sanıkları yönünden geçerli sayılamaması, üst dereceli mahkemelerin görevlerine devam edeceğine ilişkin 5235 sayılı yasanın <BR>geçici 1. maddesindeki hükmün, anılan yasanın <BR>10.,11. ve 12. maddelerinden kaynaklanan ve 1 Haziran 2005 tarihinde yürürlüğe giren yasalar nedeniyle genel mahkemeler arasında doğacak görev sorunlarını çözmeye yönelik olup bu hükmün,özel görevli ağır ceza mahkemeleri yönünden geçerli bulunmaması karşısında özel yetkili ağır ceza mahkemesinin isnat olunan suç yönünden yargılamaya devam yetkisinin olmadığı, görevli mahkemenin asliye ceza mahkemesi olacağı sonucuna varılmak ve sair yönleri irdelenmeksizin hükmün görevsizlik nedeniyle bozulmasına hükmedilmek gerekir. [24] <BR>İlk hüküm tarihinde DGM'nin görev alanında bulunan suç, hüküm tarihinden sonra, 5190 sayılı yasanın <BR>1. maddesi ile kurulan ve DGM'lerin yerine ikame olunan özel görevli ağır ceza mahkemesinin görev alanına dahil edilmemiş, görev genel mahkemelere bırakılmıştır. Esasen bu konu, duraksamayı gerektirmeyecek açıklıktadır. Sorun, sonraki yasal değişiklikler nedeniyle bu suçtan dolayı özel görevli ağır ceza mahkemesince görevsizlik kararı verilip verilemeyeceğine ilişkindir. [25] <BR> e) KANUN YOLLARI Özel görevli ağır ceza mahkemeleri tarafından verilen nihai kararlara karşı olağan ve olağanüstü kanun yollarına başvurulabilir. f) KARARLARA KARŞI İTİRAZ Özel görevli ağır ceza mahkemelerinin görev alanına giren suçların soruşturulmasında, hakimin vermesi gereken kararları, Hakimler ve Savcılar Yüksek Kurulunca görevlendirilmişse ağır ceza mahkemesi yedek hakimi tarafından aksi halde adli yargı hakimi tarafından verilir.(CMK <BR>m 251/2) CMK' da bu hakimin kararlarına itiraz söz konusu olduğunda ve hakim kendi kararını değiştirmediğinde bu itirazı inceleyecek merci belirtilmediği gibi özel görevli ağır ceza mahkemesinin kararlarına karşı itiraz edilip de kararı veren özel görevli ağır ceza mahkemesinin kendi kararını değiştirmediği hallerde bu itirazı inceleyecek olan merci de belirtilmemiştir. Özel suçların muhakemesi sırasında itirazı kabil kararlar verildiği hallerde CMK <BR>m. 268/3-e' ye göre, itirazı incelemeye yetkili daire veya mahkeme belirlenir. Bir ilde söz konusu özel suçları yargılamak üzere bir tek ağır ceza mahkemesi kurulmuş ise ve bu mahkemenin dairesi yok ise bu halde en yakın yerdeki ağır ceza mahkemesi itirazı inceleyecektir. En yakın yerdeki ağır ceza mahkemesinin özel yetkili dairesinin bulunup bulunmaması önemli değildir. En yakın genel yetkili ağır ceza mahkemesi bu itirazı inceleyebilecektir. Bu özel suçları yargılayan mahkeme ağır ceza mahkemesinin bir dairesi olarak görev yapıyorsa bu dairenin kararlarına karşı yapılan itirazları, kararına itiraz edilen özel yetkili daireyi numara itibariyle takip eden daire, mercii sıfatıyla inceleyecektir. Özel yetkili daireyi izleyen daire diğer bir özel yetkili daire olabileceği gibi genel yetkili bir daire de olabilir. Örneğin bir ağır ceza mahkemesinin 3. dairesi özel yetkili mahkeme olarak görev yapıyorsa ve o mahkemenin başka özel yetkili dairesi de yoksa 1 numaralı genel daire itirazı inceleyebilmektedir. Diğer yargı çevresindeki özel yetkili dairenin mercii olarak görev yaptığını kabul etmek, yürürlükte olmayan DGMK m. 18 hükmünü uygulamaya devam etmek anlamındadır. [26] <BR>2845 sayılı DGM Kanunu'nun <BR>18. maddesinde "CMUK hükümlerinin uygulanması bakımından, Devlet Güvenlik Mahkemeleri Ağır Ceza Mahkemesi derecesindedir." hükmü getirilmiştir. Ne var ki, yedek üyenin derecesi belirtilmemiştir. Bu müessese 353 sayılı Askeri Mahkemeler Kuruluşu Ve Yargılama Usulü Kanunu ile 1402 sayılı Sıkıyönetim Kanunu'ndaki <BR>tek hakime benzetilmiş, sui jeneris (kendine özgü) bir müessesedir.[27] <BR>2845 sayılı Devlet Güvenlik Mahkemelerinin Kuruluş ve Yargılama Usulleri Hakkında Kanunun <BR>13. maddesinde soruşturma sırasında hakim tarafından verilmesi gereken kararın varsa o yer Devlet Güvenlik Mahkemesi yedek üyesinden, aksi halde yetkili adli yargı hakiminden istenebileceği belirtilmiştir. Aynı maddenin 3. fıkrasında Devlet Güvenlik Mahkemesi yedek üyesi tarafından verilen kararlara karşı yapılacak olan itirazların. Devlet Güvenlik Mahkemesinde kesin karara bağlanacağı hükmüne yer verilmiştir. Hakimlik kararları başkan veya asıl üye tarafından verilirse, buna itiraz halinde heyetçe incelemede artık başkan veya asıl üye yer alamayacaktır. Oysa aslolan heyetin başkan ve asıl üyelerden teşekkül etmesidir. İşte bunun içindir ki Devlet Güvenlik Mahkemesi'ndeki hakimlik kararları, buna itirazları SIRF Devlet Güvenlik Mahkemesi heyet halinde inceleyebilsin diye başkan ve asıl üyeye verilmeyerek yedek üyeye bırakılmıştır. [28] <BR> C) SONUÇ CMK <BR>m. 250 özel görevli ağır ceza mahkemelerinin görev alanındaki suçlar dolayısıyla açılan davalar, Adalet Bakanlığının teklifi üzerine Hakimler ve Savcılar Yüksek Kurulunca yargı çevresi birden çok ili kapsayacak şekilde belirlenecek illerde ağır ceza mahkemelerinin görevlendirilmesinden söz etmiştir. Bu nedenle özel görevli ağır ceza mahkemelerinin bağımsız bir yapıları bulunmayıp, yargılama birliği içinde işbölümü esasına göre çalışan olağan mahkemeler olduğu tespiti yanlış olmayacaktır. İhtisas mahkemelerinin (veya dairelerinin) görev alanına giren suçlarda soruşturma ve kovuşturma evrelerinde genel muhakeme kurallarından ayrılınması; diğer bir söyleyişle genel muhakeme kurallarına istisnalar getirilmesi bu suçların özelliğinden kaynaklanabilir ve bu tür suçlulukla mücadele için zorunlu da olabilir. Ancak bu istisnai düzenlemelerin şüpheli veya sanığın özellikle savunma hakkını kısıtlayıcı nitelikte olmaması gerekir.[29] <BR> Organize suçlulukla mücadele bakımından özel görevli ağır ceza mahkemeleri büyük öneme sahiptir. Ancak bu mahkemeler yargılama yöntemine ilişkin olarak farklı bir takım usuller belirlenmiş olması adil yargılanma ve savunma hakları bakımından ihlallere yol açıcı nitelikte olmamalıdır. CMK <BR>m. 251/6' da yalnızca hakim tarafından kullanılabilecek olan bir yetki Cumhuriyet Savcısına verilmiştir. Ceza Muhakemesi Kanunu'nun <BR>252. maddesinin e fıkrasındaki yayım yasağı ve aynı maddenin f fıkrasındaki sanık ve müdafiin katılmadığı bir yargılamaya imkan tanıyan hükümleri savunma hakkını ve adil yargılanma hakkını kısıtlamayacak şekilde ve ölçüde kullanılmalıdır. Bazı yazarlarca özel görevli ağır ceza mahkemelerinin sahip olduğu yetki farkı nedeniyle Anayasanın eşitlik ilkesinin zedelendiği iddia edilse de kanaatimce organize suçlulukla mücadelenin sahip olduğu önem bakımından bir takım farklı usullerin uygulandığı bir ihtisas mahkemesinin varlığı eşitlik ilkesini zedelemez. Örgütlü suçlarla ilgili hukuksal düzenlemeler dikkatle meydana getirildiği sürece, toplumsal korunma ile kişi hak ve hürriyetlerini koruma arasında bir denge oluşturulabilir. Hukuksal düzenlemeler yapılırken temel hak ve hürriyetler, sanık hakları ve güvenceleri, uluslar arası sözleşmelerin getirdiği ilkeler ve tabii hakim ilkesi göz önünde bulundurulmalıdır. ÇOCUK MAHKEMELERİ İlk çocuk mahkemesi 1899 yılında Amerika'nın Chicago kentinde kurulmuştur. Amerika'daki kuruluşu, İngiltere'de kurulan çocuk mahkemeleri takip etmiştir, daha sonra Belçika, Fransa, Hollanda, Almanya ve İtalya gibi Batı Avrupa ülkelerinde de çocuk mahkemeleri kabul görmüştür. Çocuk mahkemelerinin kurulmasına ilişkin çalışmalar 1945 yılında başlamış olmakla birlikte bu düşünceden yıllar sonra yani 07.11.1979 yılında Türkiye'de Çocuk Mahkemeleri Kanunu çıkarılmıştır, kanun yürürlüğe 1 Haziran 1982'de girmiştir. İlk çocuk mahkemesi ise 1987 yılında Ankara'da kurulmuştur. Çocuk Mahkemeleri 3.7.2005 gün ve 5395 sayılı Çocuk Koruma Kanunu'nun <BR>25. maddesine göre Çocuk Mahkemesi ve Çocuk Ağır Ceza Mahkemelerinden oluşmaktadır. 5395 sayılı Çocuk Koruma Kanunu ile yürürlükten kaldırılan 2253 sayılı Çocuk Mahkemelerinin Kuruluşu, Görev ve Yargılama Usulleri Hakkındaki Kanun, yalnızca Çocuk Mahkemelerinin kuruluş ve yargılama usulünü düzenlerken; 5395 sayılı yeni kanun korunma ihtiyacı olan çocuklar hakkında alınacak tedbirler ve suça sürüklenen çocuklar hakkında uygulanacak güvenlik tedbirlerinin usul ve esaslarını da düzenlemiş olması nedeniyle 2253 sayılı kanuna göre daha kapsamlıdır. Bu değişikliğin yeni kanunun adına da yansıdığı ve genel bir ifade ile Çocuk Koruma Kanunu adını aldığını görmekteyiz. 1) Çocuk Koruma Kanununun Getirdiği Yenilikler Çocuk Koruma Kanunu ile çocuk; korunma ihtiyacı olan çocuk ve suça sürüklenen çocuk kavramları tanımlanarak kanun yapım tekniğine uygun bir düzenleme meydana getirilmiştir. Çocuk Koruma Kanunu burada Birleşmiş Milletler Çocuk Hakları Sözleşmesi'ne uygun olarak yeni bir tanım getirmiştir. Buna göre çocuk daha erken yaşta ergin olsa BİLE onsekiz yaşını doldurmamış kişiyi ifade eder.[30] <BR> " BM Çocuk Haklarına Dair Sözleşme madde 1: Bu sözleşme uyarınca çocuğa uygulanabilecek olan kanuna göre daha erken yaşta reşit olma durumu hariç, on sekiz yaşına kadar her insan çocuk sayılır." Burada daha erken yaşta ergin olsalar bile ibaresi dikkat çekicidir. Onsekiz yaşından önce ergin olma, Türk Medeni Kanunu'nun <BR>11. ve 12. maddesinde yer alan evlenme ve kazai rüşt(mahkeme) kararıyla mümkün olmaktadır. Çocuk Koruma Kanununa göre bir kimse evlenmekle veya mahkeme kararıyla ergin olsa bile onsekiz yaşını dolduruncaya kadar çocuk sayılacaktır. Dolayısıyla Çocuk Koruma Kanununa tabi olacaktır. [31] <BR> Küçük olan sanık hakkında, Çocuk Koruma Kanununun öngördüğü yaş suç tarihi esas alınarak dikkate alınmalıdır.[32] <BR> 5395 sayılı kanunla Çocuk Mahkemeleri ikili bir ayrıma tabi tutulmuş ve yetkileri arttırılmıştır. Bunlardan ilki olan Çocuk Mahkemesi tek hakimden oluşur. Asliye Ceza Mahkemesi ile Sulh Ceza Mahkemesinin görev alanına giren suçlar bakımından açılan davalara bakar. Bu mahkemelerde yapılan duruşmalarda Cumhuriyet Savcısı bulunmaz. "…Cumhuriyet Savcısının duruşmaya katılması yasaya aykırıdır." [33] <BR> Kanuna göre kurulan mahkemelerden ikincisi olan Çocuk Ağır Ceza Mahkemeleri, çocuklar tarafından işlenen ve Ağır Ceza Mahkemeleri'nin görevi içinde yer alan suçlarla ilgili davalara bakar ve duruşmada Cumhuriyet Savcısı hazır bulunur. Çocuk Mahkemeleri Çocuk Koruma Kanununda öngörülen koruyucu ve destekleyici tedbirler ile acil koruma kararı almak bakımından yetkilidirler. Bu mahkemelerin bulunmadığı yerlerde, bu mahkemeler kurulup göreve başlayıncaya kadar çocuklar tarafından işlenen suçlarda soruşturma ve kovuşturma il Cumhuriyet Başsavcılığı görevli mahkemelerce Çocuk Koruma Kanunu hükümlerine göre yapılır. Yukarıda da bahsettiğim gibi 5395 sayılı Çocuk Koruma Kanunu oldukça kapsamlı bir kanun olup, ayrıntılı olarak temel ilkelere ve koruyucu-destekleyici tedbirlere yer vermiştir. Çocuk Koruma Kanununda yer alan temel ilkeler şunlardır; 1. Çocuğun yaşama, gelişme, korunma ve katılım haklarının güvence altına alınması, 2. Çocuğun yarar ve esenliğinin gözetilmesi, 3. Çocuk ve ailesinin herhangi bir nedenle ayrımcılığa tabi tutulmaması, 4. Çocuk ve ailesi bilgilendirilmek suretiyle karar sürecine katılımlarının sağlanması, 5. Çocuğun, ailesinin, ilgililerin, kamu kurumlarının ve sivil toplum kuruluşlarının işbirliği içinde çalışmaları, 6. İnsan haklarına dayalı, adil, etkili ve süratli bir usul izlenmesi, 7. Soruşturma ve kovuşturma sürecinde çocuğun durumuna uygun özel ihtimam gösterilmesi, 8. Kararların alınmasında ve uygulanmasında, çocuğun yaşına ve gelişimine uygun eğitimini ve öğrenimini, kişiliğini ve toplumsal sorumluluğunu geliştirmesinin desteklenmesi, 9. Çocuklar hakkında özgürlüğü kısıtlayıcı tedbirler ile hapis cezasına en son çare olarak başvurulması, 10. Tedbir kararı verilirken kurumda bakım ve kurumda tutmanın son çare olarak görülmesi, kararların verilmesinde ve uygulanmasında toplumsal sorumluluğun paylaşılmasının sağlanması, 11. Çocukların bakılıp gözetildiği, tedbir kararlarının uygulandığı kurumlarda yetişkinlerden ayrı tutulmaları, 12. Çocuklar hakkında yürütülen işlemlerde, yargılama ve kararların yerine getirilmesinde kimliğinin başkaları tarafından belirlenememesine yönelik önlemler alınması Aynı Kanunun 5. maddesinde koruyucu ve destekleyici tedbirler, çocuğun öncelikle kendi aile ortamında korunmasını sağlamaya yönelik danışmanlık, eğitim, bakım, sağlık ve barınma konularında alınacak tedbirler olarak tanımlandıktan sonra tedbir türleri açıklanmıştır. Buna göre; Danışmanlık tedbiri, çocuğun bakımından sorumlu olan kimselere çocuk yetiştirme konusunda; çocuklara da eğitim ve gelişimleri ile ilgili sorunlarının çözümünde yol göstermeye, Eğitim tedbiri, çocuğun bir eğitim kurumuna gündüzlü veya yatılı olarak devamına; iş ve meslek edinmesi amacıyla bir meslek veya sanat edinme kursuna gitmesine veya meslek sahibi bir ustanın yanına yahut kamuya ya da özel sektöre ait işyerlerine yerleştirilmesine, Bakım tedbiri, çocuğun bakımından sorumlu olan kimsenin herhangi bir nedenle görevini yerine getirememesi halinde, çocuğun resmî veya özel bakım yurdu ya da koruyucu aile hizmetlerinden yararlandırılması veya bu kurumlara yerleştirilmesine, Sağlık tedbiri, çocuğun fiziksel ve ruhsal sağlığının korunması ve tedavisi için gerekli geçici veya sürekli tıbbî bakım ve rehabilitasyonuna, bağımlılık yapan maddeleri kullananların tedavilerinin yapılmasına, Barınma tedbiri, barınma yeri olmayan çocuklu kimselere veya hayatı tehlikede olan hamile kadınlara uygun barınma yeri sağlamaya yönelik tedbirlerdir. Çocuk Koruma Kanunu ile adli ve idari mercilere, kolluk görevlileri, eğitim ve sağlık kuruluşları ile sivil toplum kuruluşları, korunma ihtiyacı olan çocuktan haberdar oldukları takdirde yetkili kuruluşlara haber verme yükümlülüğü getirilmiştir. Kanunla bazı genel hukuk mahkemelerinin görevlerinin de Çocuk Mahkemelerine verildiği dikkat çekicidir. Türk Medeni Kanunu uyarınca velayet, vesayet, kayyımlık, nafaka ve çocukla kişisel ilişki kurma hususlarında karar vermeye çocuk Mahkemeleri ve Çocuk Ağır Ceza Mahkemeleri yetkili kılınmıştır. Çocuk hakkında Cumhuriyet Savcısı tarafından yapılacağı hususu aynen korunmuş olup ayrıca Cumhuriyet Savcısı tarafından yapılan soruşturma işlemleri ve ifade alma sırasında çocuğun yanında sosyal çalışma görevlisinin de bulunacağı belirtilmiştir. Yakalama, Gözaltına Alma ve İfade Alma Yönetmeliği çocukların yakalanması, gözaltına alınması işlemiyle ilgili özel kurallara yer vermiştir [34]; fiili işlediği zaman 12 yaşını doldurmamış olan çocuklar ile 15 yaşını doldurmamış sağır ve dilsizlerin suç nedeni ile yakalanamayacağını ve bu kişilerin hiçbir şekilde suç tespitinde kullanılamayacağını ancak bu nitelikteki çocukların kimlik ve suç tespiti amacıyla yakalanıp, kimlik tespitinden sonra serbest bırakılacakları hüküm altına alınmıştır. Yönetmelikte fiili işlediği zaman 12 yaşını doldurmuş ancak 18 yaşını doldurmamış olan çocukların suç sebebi ile yakalanabilmeleri mümkün kılınmakla beraber bir takım koşullara yer verilmiştir. Bu çocuklar yakınları ile müdafiye haber verilerek derhal Cumhuriyet Başsavcılığına sevk edilirler; bunlarla ilgili soruşturma Cumhuriyet Başsavcısı veya görevlendireceği Cumhuriyet Savcısı tarafından yapılacaktır. Çocuğun gözaltına alındığı ana baba veya vasisine bildirilmeli, çocuk talebi olmasa dahi müdafiden yararlandırılmalıdır. Müdafi hazır bulunmak şartıyla çocuğun ifadesi alınabilir ve kanuni bir engel olmadıkça çocuğun ana babası, vasisi ifadede hazır bulunabilir. Çocukların kimlikleri mutlaka gizli tutulur, çocuklar yetişkinlerden mutlaka ayrı yerde tutulur ve çocuk yetişkinlerle beraber suç işlemiş ise soruşturmalar da ayrı ayrı yürütülür. Yönetmelikte çocuklarla ilgili işlemlerin mümkün olduğunca sivil kıyafetli görevliler tarafından yerine getireceği, zorunlu haller dışında çocuklara kelepçe ve benzeri aletler takılamayacağı ve suçun mağdurunun çocuk olması halinde çocuğa karşı işlenen suçüstü hallerinde şikayete tabi suçlar bakımından şikayet şartının aranmayacağı vurgulanmıştır. Çocuk Koruma Kanunu'nun Uygulanmasına İlişkin Usul Ve Esaslar Hakkında Yönetmelik'teki <BR>5. maddenin 10. fıkrasına göre fiili işlediği sırada oniki yaşından küçük çocuklar ile onbeş yaşını doldurmamış sağır ve dilsizlerin işledikleri iddia olunan suçlara dair delillerin toplanması veya başka fail ya da faillerin bulunup bulunmadığının belirlenmesineilişkin olarak yukarıdaki esaslar dahilinde soruşturma yapılabilir. Yine aynı yönetmeliğe göre kolluğun çocuk birimi, korunma ihtiyacı olan veya suça sürüklenen çocuklar hakkında işleme başlandığında durumu, derhal çocuğun veli veya vasisine ya da çocuğun bakımını üstlenen kimseye, baroya ve Sosyal Hizmetler ve Çocuk Esirgeme Kurumuna, çocuk resmî veya özel bir kurumda kalıyorsa ayrıca kurum temsilcisine bildirilecektir. Ancak, çocuğu suça azmettirdiğinden veya çocuğu istismar ettiğinden şüphelenilen yakınlarına bilgi verilmeyecektir. Bilindiği gibi 2253 sayılı Çocuk Mahkemelerinin Kuruluşu, Görev ve Yargılama Usulleri Hakkındaki Kanun <BR>zamanında bir çocuk yetişkinle beraber suç işlediği zaman hazırlık soruşturması birlikte yapılıyor; daha sonra dava açılırken evrak tefrik edilip ayrı iddianameyle dava açılıyordu. Daha sonra mahkeme, yargılama sırasında bu evrakı tefrik ediyordu. Artık olay olduğu andan itibaren kolluk da dahil olmak üzere çocuk hakkındaki hazırlık soruşturması yetişkinlerden ayrı olarak, farklı bir dosya üzerinde yapılacak ve davası da ayrı açılacaktır. Daha sonra birleştirme konusunda, mahkeme karar verecektir. Ancak çocuklar hakkında yargılama yapan mahkeme isterse, çocuk hakkındaki yargılamayı genel mahkemedeki yetişkinler hakkında yapılan davanın sonucuna kadar bekletebilecektir. Bu düzenlemeyle çocukla yetişkinin yargılandığı davaların birleştirilmesi, ancak zorunlu hallerde ve en son çare olarak düşünülecektir.[35] <BR> Çocuk Koruma Kanunu, bu kanuna göre gözaltına alınan çocukların, kolluğun çocuk biriminde tutulacağını; eğer böyle bir birim yoksa mutlaka büyüklerden ayrı tutulmalarının sağlanmasını hükme bağlamıştır. 2) Adli Kontrol Çocuk Koruma Kanunu, Ceza Muhakemesi Kanunundaki adli kontrol tedbirlerine ilave yapmak suretiyle bu müesseseyi çocuklar bakımından ayrıca düzenlemiştir. Ceza Muhakemesi Kanunundaki adli kontrol tedbirleri; yurt dışına çıkamamak; hakim tarafından belirlenen yerlere, belirtilen süreler içinde düzenli olarak başvurmak; hakimin belirttiği merci veya kişilerin çağrılarına ve gerektiğinde meslekî uğraşlarına ilişkin veya eğitime devam konularındaki kontrol tedbirlerine uymak; Her türlü taşıtları veya bunlardan bazılarını kullanamamak ve gerektiğinde kaleme, makbuz karşılığında sürücü belgesini teslim etmek; özellikle uyuşturucu, uyarıcı veya uçucu Maddeler ile alkol bağımlılığından arınmak amacıyla, hastaneye yatmak dahil, tedavi veya muayene tedbirlerine tabi olmak ve bunları kabul etmek; şüphelinin parasal durumu göz önünde bulundurularak, miktarı ve bir defada veya birden çok taksitlerle ödeme süreleri, Cumhuriyet savcısının isteği üzerine hakimce belirlenecek bir güvence miktarını yatırmak; silah bulunduramamak veya taşıyamamak, gerektiğinde sahip olunan silahları makbuz karşılığında adlî emanete teslim etmek; Cumhuriyet savcısının istemi üzerine hakim tarafından miktarı ve ödeme süresi belirlenecek parayı suç mağdurunun haklarını güvence altına almak üzere aynî veya kişisel güvenceye bağlamak, aile yükümlülüklerini yerine getireceğine ve adlî kararlar gereğince ödemeye mahkûm edildiği nafakayı düzenli olarak ödeyeceğine dair güvence vermektir. Çocuk Koruma Kanunun <BR>20. maddesine göre suça sürüklenen çocuk için bu tedbirlerin yanı sıra, a) Belirlenen çevre sınırları dışına çıkmamak. b) Belirlenen bazı yerlere gidememek veya ancak bazı yerlere gidebilmek. c) Belirlenen kişi ve kuruluşlarla ilişki kurmamak tedbirleri getirilmiştir. Çocuk Koruma Kanununun <BR>20/2. maddesinde Ceza Muhakemesi Kanununun <BR>112. maddesine paralel düzenleme yapılmış, bu tedbirlerle sonuç alınmazsa tutuklama kararı verilebileceği hususu vurgulanmıştır. [36] <BR> 3) Uzlaşma Çocuk Koruma Kanunu ile çocuklarla ilgili uzlaşma müessesesi ayrıca düzenlenmiştir. Ceza Muhakemesi Kanununda uzlaşmaya tabi suçlar iki grupta toplanmıştır. Bunlardan ilk grup soruşturulması ve kovuşturulması şikayete tabi suçlar, ikinci grup ise şikayete tabi olup olmadığına bakılmaksızın Türk Ceza Kanunundaki kasten yaralama, taksirle yaralama, konut dokunulmazlığının ihlali, çocuğun kaçırılması ve alıkonulması, ticari sır, bankacılık sırrı veya müşteri sırrı niteliğindeki bilgi ve belgelerin açıklanması suçlarıdır. Kanun, soruşturulması ve kovuşturulması şikayete bağlı olsa bile etkin pişmanlık hükümlerine yer verilen suçlar ile cinsel dokunulmazlığa karşı suçlarda uzlaşmaya gidilemeyeceğini belirtmiştir. Çocuk Koruma Kanunu kapsamı genişletmiştir ancak bu düzenleme Kanunda <BR>uzlaşma başlıklı 24. maddenin 6.12.2006 tarihinde yapılan değişiklik sonucunda kaldırılmıştır. Değişiklik sonrası artık iki kanunun uzlaşmaya dair kapsamı ayniyet kazanmıştır. Çocuk Koruma Kanunu'nda önemli olan çocuğu topluma kazandırmaktır. Uzlaşmada bu amaç yoktur; belki bazı durumlarda çok dolaylı bir biçimde söz konusu olabilir. Uzlaşma, bu biçimiyle ahlaka da pek uygun düşmez. Örneğin, cinsi münasebet kurmak suretiyle TCK <BR>madde 104'te düzenlenen ve takibi şikayete bağlı olan ve uzlaşmaya açık bulunan suçu işleyen iki çocuk uzlaşacaktır. Nasıl? Ebeveyn parayı verecek, böylece cinsi münasebet adeta satın alınmış olacaktır. [37] <BR> Yargıtay 4. Ceza Dairesinin bir kararında Çocuk Koruma Kanununun <BR>24. maddesinde yer alan uzlaşma hükümlerinin uygulanmasına yer olup olmadığı tartışılmadan hüküm kurulmasını kanuna aykırı bulmuştur.[38] <BR> Çocuk Koruma Kanunu ile getirilen yenilikler yalnızca muhakemeye dair yenilikler değildir. Cumhuriyet Başsavcılıklarında çocuk bürosunun kurulacağı, aynı şekilde kollukta çocuk birimlerinin oluşturulacağı ve mahkemelerde sosyal çalışma görevlilerinin bulunacağı yeni kanunda yer alan önemli değişikliklerdendir. Çocuk Koruma Kanunu ile geçiş hükümlerine yer verilmiştir. Buna göre; 2253 sayılı Kanun gereğince kurulan çocuk mahkemelerinde derdest bulunan ve bu Kanun ile kurulan çocuk mahkemesinin görevine giren dava ve işler, bu mahkemeler faaliyete geçtiğinde çocuk mahkemesine devredileceği, genel ceza mahkemelerinde görülmekte olan ve bu Kanunun yürürlüğe girdiği tarihte onsekiz yaşını doldurmuş olan sanıklar hakkındaki dava ve işler çocuk mahkemeleri ile çocuk ağır ceza mahkemelerine devredilemeyeceği, çocuk mahkemeleri ile çocuk ağır ceza mahkemeleri bulunmayan yerlerde, bu mahkemeler kurulup göreve başlayıncaya kadar çocuklar tarafından işlenen suçlara ait soruşturma ve kovuşturmalar Cumhuriyet başsavcılığı ve görevli mahkemelerce bu Kanun hükümlerine göre yapılacağı, çocuk mahkemesi bulunmayan yerlerde, bu mahkeme kurulup göreve başlayıncaya kadar korunma ihtiyacı olan çocuklar hakkında tedbir kararları görevli aile veya asliye hukuk mahkemelerince alınacağı öngörülmüştür. 4) Savunma ve mecburi müdafilik Çocuk Koruma Kanununun <BR>42. maddesi gereğince kanunda hüküm bulunmayan hallerde Ceza Muhakemesi Kanunu, Hukuk Usulü Muhakemeleri Kanunu ile Sosyal Hizmetler ve Çocuk Esirgeme Kurumu Kanunu hükümleri uygulanacaktır. 5271 sayılı Ceza Muhakemesi Kanunu 18 yaşını bitirmemiş olanlara, talepleri aranmaksızın müdafii tayin edileceğini hükme bağlamıştır. Çocuk Koruma Kanunundaki eksiklik, yine bu kanundaki açık ifade ile Ceza Muhakemesi Kanunundaki hüküm uygulanarak giderilebilecektir. Çocuk Koruma Kanununda 2253 sayılı eski kanuna yapılan yollamaların artık Çocuk Koruma Kanununa yapılmış sayılacağı belirtilerek uygulamada meydana gelebilecek olası sorunların önüne geçilmek istenmiştir. 5) Çocuklar Hakkında Hükmün Açıklanmasının Ertelenmesi 06.12.2006 tarihli değişiklik öncesi Çocuk Koruma Kanunundaki hükmün açıklanmasının ertelenmesi, Ceza Muhakemesi Kanunundaki koşullara bir takım ek koşullar getirmekteydi. Şu an her iki kanundaki düzenleme, Çocuk Koruma Kanununun Ceza Muhakemesi Kanununa yaptığı atıf nedeniyle aynıdır. Ancak maddenin değişiklik sonrası çocukların işledikleri suçlarda da Ceza Muhakemesi Kanununun <BR>231. maddesi olan hükmün açıklanmasının geri bırakılması uygulanacak fakat denetim süresi 3 yıl olacaktır. Kurum, erteleme kurumunun özel bir hali ve ceza muhakemesi hukuku bakımından da maslahata uygunluk ilkesinin bir sonucu olarak görünmektedir Hükmün açıklanmasının geri bırakılmasına karar verilebilmesi için; Sanığın daha önce kasıtlı bir suçtan mahkûm olmamış bulunması; mahkemece, sanığın kişilik özellikleri ile duruşmadaki tutum ve davranışları göz önünde bulundurularak yeniden suç işlemeyeceği hususunda kanaate varılması; suçun işlenmesiyle mağdurun veya kamunun uğradığı zararın, aynen iade, suçtan önceki hale getirme veya tazmin suretiyle tamamen giderilmesi koşulları gerçekleşmelidir. Açıklanmasının geri bırakılmasına karar verilen hükümde, mahkûm olunan hapis cezası ertelenemez ve kısa süreli olması halinde seçenek yaptırımlara çevrilemez. Hükmün açıklanmasının geri bırakılması kararının verilmesi halinde sanık, beş yıl süreyle denetim süresine tabi tutulur. Bu süre içinde bir yıldan fazla olmamak üzere mahkemenin belirleyeceği süreyle, sanığın denetimli serbestlik tedbiri olarak; a) Bir meslek veya sanat sahibi olmaması halinde, meslek veya sanat sahibi olmasını sağlamak amacıyla bir eğitim programına devam etmesine, b) Bir meslek veya sanat sahibi olması halinde, bir kamu kurumunda veya özel olarak aynı meslek veya sanatı icra eden bir başkasının gözetimi altında ücret karşılığında çalıştırılmasına, c) Belli yerlere gitmekten yasaklanmasına, belli yerlere devam etmek hususunda yükümlü kılınmasına ya da takdir edilecek başka yükümlülüğü yerine getirmesine, karar verilebilir. Denetim süresi içinde dava zamanaşımı durur. Denetim süresi içinde kasten yeni bir suç işlenmediği ve denetimli serbestlik tedbirine ilişkin yükümlülüklere uygun davranıldığı takdirde, açıklanması geri bırakılan hüküm ortadan kaldırılarak, davanın düşmesi kararı verilir. Denetim süresi içinde kasten yeni bir suç işlemesi veya denetimli serbestlik tedbirine ilişkin yükümlülüklere aykırı davranması halinde, mahkeme hükmü açıklar. Ancak mahkeme, kendisine yüklenen yükümlülükleri yerine getiremeyen sanığın durumunu değerlendirerek; cezanın yarısına kadar belirleyeceği bir kısmının infaz edilmemesine ya da koşullarının varlığı halinde hükümdeki hapis cezasının ertelenmesine veya seçenek yaptırımlara çevrilmesine karar vererek yeni bir mahkûmiyet hükmü kurabilir. Hükmün açıklanmasının geri bırakılması kararına itiraz edilebilir. Hükmün açıklanmasının geri bırakılması kararı, bunlara mahsus bir sisteme kaydedilir. Bu kayıtlar, ancak bir soruşturma veya kovuşturmayla bağlantılı olarak Cumhuriyet savcısı, hakim veya mahkeme tarafından istenmesi halinde, bu maddede belirtilen amaç için kullanılabilir. Hükmün açıklanmasının geri bırakılmasına ilişkin hükümler, Anayasanın <BR>174 üncü maddesinde koruma altına alınan inkılap kanunlarında yer alan suçlarla ilgili olarak uygulanmaz. Yargıtay, pek çok kararında 5395 sayılı kanun gereğince hükmün açıklanmasının ertelenmesi hususunun tartışılıp, takdir ve değerlendirmesinin yapılmamasını bozma nedeni olarak görmüştür. "Çocuğa yüklenen suçtan dolayı yapılan yargılama sonunda verilen ceza, en çok 3 yıla kadar hapis(3 yıl dahil) veya adli para cezası ise, mahkemenin hükmün açıklanmasının geri bırakılmasına karar verebileceği göz önünde bulundurularak, bu hususun tartışılması gerektiğinin düşünülmemesi bozmayı gerektirmiştir." (Yargıtay 10. CD'nin 28.12.2006 tarih ve 2006/3424-15101 sayılı kararı) "Sanığın suç tarihindeki yaşı ve sarkıntılık suçu için öngörülen ceza miktarı nazara alındığında 15.07.2005 günlü resmi gazetede yayımlanarak yürürlüğe giren 5395 sayılı Çocuk Koruma Kanununun 23. maddesinin <BR>sanık <BR>hakkında <BR>uygulanıp <BR>uygulanmayacağının <BR>takdir <BR>ve <BR>değerlendirmesinin <BR>mahkemesince <BR>yapılması <BR>lüzumu <BR>bozmayı <BR>gerektirmiş….." <BR>(Yargıtay <BR>4. <BR>CD <BR>'nin <BR>24.10.2005 <BR>gün <BR>ve <BR>2004/913 <BR>E, <BR>2005/21643 <BR>K <BR>) <BR> Yargıtay kararları incelendiğinde Çocuk Koruma Kanunundaki <BR>hükmün açıklanmasının geri bırakılmasına dair 23. madde ve uzlaşmayla ilgili 24. madde bakımından hükümden sonra yürürlüğe girmiş olsa bile 5395 sayılı Çocuk Koruma Kanununun 23. ve 24. maddelerine göre sanığın hukuki durumunun yeniden değerlendirilmesi zorunlu görülmüştür. "Hükümden sonra yürürlüğe giren 5395 sayılı Çocuk Koruma Yasasının 23. ve 24. maddelerine göre, sanığın hukuki durumunun yeniden değerlendirilmesinde zorunluluk bulunması…" (Yargıtay 6. CD 'nin 14.11.2005 <BR>gün; <BR>2003/17153 <BR>E; <BR>2005/10069 <BR>K) "5230 sayılı yasanın 8/1 maddesi yollamasıyla 1412 sayılı yasanın <BR>326/son maddesinin gözetilmesine oybirliğiyle karar verildi" (Yargıtay 6. CD'nin 21.11.2005 <BR>gün; <BR>2003/17447E; <BR>2005/10459 <BR>K) 6) Çocuklar Hakkında Kamu Davasının Açılmasının Ertelenmesi 06.12.2006 tarihli değişiklik öncesi Çocuk Koruma Kanunundaki hükmün açıklanmasının ertelenmesinde olduğu gibi kamu davasının açılmasının ertelenmesi bakımından da Ceza Muhakemesi Kanunundaki koşular aranmaktaydı ve fakat bu koşullara çocuklar bakımından bazı ek hükümler getirilmişti. Yapılan değişiklik sonrasında her iki kanundaki düzenleme de aynı olmuştur. Ancak maddenin değişiklik sonrası çocukların işledikleri suçlarda da Ceza Muhakemesi Kanununun <BR>171/2. maddesi olan kamu davasının açılmasının geri bırakılması uygulanacak fakat erteleme süresi 3 yıl olacaktır. Kurum, erteleme kurumunun özel bir hali ve ceza muhakemesi hukuku bakımından da maslahata uygunluk ilkesinin bir sonucu olarak görünmektedir Uzlaşma hükümleri saklı kalmak üzere, Cumhuriyet savcısı, soruşturulması ve kovuşturulması şikayete bağlı olup, üst sınırı bir yıl veya daha az süreli hapis cezasını gerektiren suçlardan dolayı, yeterli şüphenin varlığına rağmen, kamu davasının açılmasının üç yıl süreyle ertelenmesine karar verebilir. Suçtan zarar gören, bu karara Ceza MuhakemesiKanununun <BR>173 üncü maddesi hükümlerine göre itiraz edebilir. Kamu davasının açılmasının ertelenmesine karar verilebilmesi için, uzlaşmaya ilişkin hükümler saklı kalmak üzere; a) Şüphelinin daha önce kasıtlı bir suçtan dolayı hapis cezası ile mahkûm olmamış bulunması b) Yapılan soruşturmanın, kamu davası açılmasının ertelenmesi halinde şüphelinin suç işlemekten çekineceği kanaatini vermesi, c) Kamu davası açılmasının ertelenmesinin, şüpheli ve toplum açısından kamu davası açılmasından daha yararlı olması, d) Suçun işlenmesiyle mağdurun veya kamunun uğradığı zararın, aynen iade, suçtan önceki hale getirme veya tazmin suretiyle tamamen giderilmesi, koşullarının birlikte gerçekleşmesi gerekir. Erteleme süresi içinde kasıtlı bir suç işlenmediği takdirde, kovuşturmaya yer olmadığına karar verilir. Erteleme süresi içinde kasıtlı bir suç işlenmesi halinde kamu davası açılır. Erteleme süresince zamanaşımı işlemez. Kamu davasının açılmasının ertelenmesine ilişkin kararlar, bunlara mahsus bir sisteme kaydedilir. Bu kayıtlar, ancak bir soruşturma veya kovuşturmayla bağlantılı olarak Cumhuriyet savcısı, hakim veya mahkeme tarafından istenmesi halinde, bu maddede belirtilen amaç için kullanılabilir. Çocuk Koruma Kanunu'nun Uygulanmasına İlişkin Usul Ve Esaslar Hakkında Yönetmelik <BR>gereğince; kamu davasının açılmasının ertelenmesi veya hükmün açıklanmasının geri bırakılması kararı verilen çocuk hakkında mahkemece belirtilen koşullar ve süre içinde, denetim planı doğrultusunda suça sürüklenen çocuğun toplumla bütünleşmesi açısından ihtiyaç duyduğu her türlü hizmet, program ve kaynakların sağlandığı toplum temelli bir uygulama esas alınır. Kamu davasının açılmasının ertelenmesine ve hükmün açıklanmasının ertelenmesine ilişkin verilen kararlar, talî karar fişi düzenlenerek sisteme kaydedilmek üzere Adlî Sicil ve İstatistik Genel Müdürlüğüne gönderilir. Bu kayıtlar, ancak bir soruşturma veya kovuşturmayla bağlantılı olarak Cumhuriyet savcısı, hakim veya mahkeme tarafından istenmesi halinde, kanunun kamu davasının açılmasının ertelenmesi ile hükmün açıklanmasının geri bırakılması kararı verilmesine ilişkin maddelerinde belirtilen amaçlar için kullanılabilir. 7)Tutuklama Yasağı Çocuk Koruma Kanun çocuklar bakımından tutuklamaya ilişkin olarak farklı bir hüküm getirmiştir. Buna göre; On beş yaşını doldurmamış çocuklar hakkında üst sınırı beş yılı aşmayan hapis cezasını gerektiren fiillerden dolayı tutuklama kararı verilemez. Ceza Muhakemesi Kanunundaki tutuklama yasağına ilişkin hüküm sadece adli para cezasını gerektiren veya hapis cezasının üst sınırı bir yıldan fazla olmayan suçlarda tutuklama kararı verilemeyeceğine ilişkindir. Çocuk Koruma Kanunu Ceza Muhakemesi Kanunundaki süreyi arttırmıştır. Yalnız adli para cezasını gerektiren suçlardan, Çocuk Koruma Kanununda bahsedilmemiş olmasına rağmen hükmün bu kanun bakımından da geçerli olduğu konusunda şüphe olmamalıdır. 8) Terörle Mücadele Kanunu Bakımından Çocuk 3713 sayılı Terörle Mücadele Kanunu'nun <BR>9. maddesinin 2. cümlesinde terör suçlarından dolayı on beş yaşın üzerindeki çocuklar hakkında açılan davaların da Özel Görevli Ağır Ceza Mahkemelerinde görüleceği belirtilmiştir. Anayasanın <BR>90. maddesinin son fıkrasında, usulüne göre yürürlüğe konulmuş Milletlerarası antlaşmaların kanun hükmünde olduğu ve bunlar hakkında Anayasaya aykırılık iddiası ile Anayasa Mahkemesine başvurulamayacağı ifadesine yer verilmiştir. Ayrıca 2004 yılında yapılan bir değişiklikle usulüne göre yürürlüğe konulmuş temel hak ve özgürlüklere ilişkin milletlerarası antlaşmalarla kanunların aynı konuda farklı hükümler içermesi nedeniyle çıkabilecek uyuşmazlıklarda milletlerarası antlaşma hükümlerinin esas alınacağı da Anayasada hükme bağlanmıştır. BM Çocuk Haklarına Dair Sözleşmenin 1. maddesinde "Bu sözleşme uyarınca çocuğa uygulanabilecek olan kanuna göre daha erken yaşta reşit olma durumu hariç, on sekiz yaşına kadar her insan çocuk sayılır." ifadesi yer almıştır. Anayasanın kanuni hakim güvencesi başlığını taşıyan ve hiç kimsenin kanunen tabi olduğu mahkemeden başka bir merci önüne çıkarılamayacağını içeren 37. maddesi ile yukarıda değinilen 90. maddesi birlikte ele alındığı zaman hem uluslar arası mevzuat, hem de ulusal mevzuat bakımından ortada bir sorun ve çelişki olduğu kanısındayım. Terörle Mücadele Kanununda on beş yaşın üzerindeki çocuklar bakımından getirilen bu hüküm, uluslar arası sözleşmelere de konu alan "adil yargılanma hakkı" na aykırılık teşkil edebilir. Avrupa İnsan Hakları Sözleşmesinin 6. maddesinde yer alan adil yargılanmanın gerekleri içerisinde yer alan "hakkaniyete uygun olma" gerekliliği Avrupa İnsan Hakları Mahkemesi karalarında "bir bütün olarak yargılamanın adil niteliği, gerek içeriği ve gerek kapsam ve unsurları bakımından -davanın özel koşullarına uygun olarak-farklı ve değişik şekilde ortaya çıkabilmektedir."[39] <BR>şeklinde ifade bulmuştur. Çocuklar hakkında muhakeme faaliyet ve işlemlerinin silahların eşitliği ilkesi gereğince dengelenmesi ve ulusal mevzuatta iki farklı kanunda yer alan hükümler arasındaki uyumsuzluk, uluslar arası sözleşmeler ve hukukun genel ilkelerindeki güvencelere uygun olarak giderilmelidir. TRAFİK MAHKEMELERİ 13.10.1983 gün ve 2918 sayılı Karayolları Trafik Kanunu gereğince görevlendirilen Trafik Mahkemelerinin görev alanı ve muhakeme usulü yargı kararları ışığında irdelenecektir. İhtisas Mahkemeleri ile ilgili Adalet Bakanlığı Genelgesinin Trafik Mahkemeleri konusundaki içeriği aşağıdaki şekildedir; Mevcut durum itibariyle hiç bir adli yargı teşkilatında trafik mahkemesi kurulmamış olduğundan; Evvelce verilen yetki üzerine trafik davalarına bakmakta olan sulh ceza mahkemelerinin trafik davalarına bakmalarının devamına, Evvelce herhangi bir yetki verilmemiş bir veya birden fazla sulh ceza mahkemesi bulunan yerlerde bütün sulh ceza mahkemelerinin trafik davalarına bakmaya yetkili kılınmasına Hakimler ve Savcılar Yüksek Kurulu 24.03.2005 tarih ve 188 sayılı kararı ile düzenlemiştir. 1) Görev Sürücü belgelerinin geçici olarak geri alınması dışında anılan yasadaki; hafif para cezasını veya bununla birlikte hafif hapis cezasını, belgelerin geri alınması ve iptali veya işyerlerinin kapatılması cezasını gerektiren uçlarla ilgili davalara trafik mahkemelerinde, bunların bulunmadığı yerlerde yetki verilen sulh ceza mahkemelerinde bakılır. Yasada görev istisnası olarak sayılan, sürücü belgelerinin geçici olarak geri alma yetkisi mahkemelere ait iken, 12.03.2000 tarihinde yürürlüğe giren 08.03.2000 tarihli 4550 sayılı yasanın 2. maddesi ile anılan yasanın 112/1. maddesine "Sürücü belgelerinin geçici olarak geri alınması hariç olmak üzere" ibaresi eklenip, anılan yasanın 3. maddesiyle de 2918 sayılı yasaya eklenen ek 13. maddesi ile "Bu kanunda yazılı suçlardan 48. maddede gösterilen "alkollü araç kullanmak " suçunu birinci ve ikinci defasında işlemek, 51. maddenin üçüncü fıkrasında geçen "bir yıl içinde hız sınırını 5 defa ihlal etmek", 118. maddenin 2. ve 3. fıkralarında yazılı "100 ceza puanını doldurmak" suçlarından birinin tespiti halinde sürücü belgelerinin geçici olarak geri alınması işlemlerine bu kanunun 6. maddesinde sayılan trafik görevlileri yetkilidir" hükmü getirilerek anılan yetki trafik görevlilerine devredilmiştir. [40] <BR> Trafik zabıtası, kanunun ek 13. maddesinde sayılan hallerde sürücü belgelerini geri alma yetkisine sahip olup, kanunda ehliyetin geri alınması nedenleri olarak sayılan diğer hallerde ise, ehliyetin geçici olarak alınmasına karar verme yetkisi mahkemelere aittir. Örneğin, yasanın 48/5 maddesi uyarınca, üçüncü kez alkollü araç kullanma ve 118/5 maddesi uyarınca ölümle sonuçlanan trafik kazalarına asli kusurlu olarak sebebiyet verme eylemleri ek 13. maddede sayılan eylemler arasında bulunmadığından, bu hallerde, ehliyetin geri alınmasına karar verme yetkisi mahkemeler aittir [41]. 2) Muhakeme 2918 sayılı kanunda düzenlenen suçları işleyenler hakkında duruşmalar, 3005 sayılı Meşhut(Suçüstü) Suçların Muhakeme Usulü Hakkında Kanunun <BR>1. maddesinin A bendindeki yer ve aynı kanunun 4. maddesindeki zaman kayıtlarına bakılmaksızın sözü edilen kanundaki hükümlere göre yapılacağı belirtilmiştir. Ancak 1 Haziran 2005 tarihi itibariyle 3005 sayılı Meşhut Suçların Muhakeme Usulü Hakkında Kanun yürürlükten kaldırıldığı için 2918 sayılı Karayolları Trafik Kanununun 3005 sayılı kanuna yaptığı atfın hükümsüz kalmış olması gerekmektedir. 3) Birleştirme Yasağı 2918 sayılı kanuna göre görülen davarla, diğer kanunlara göre görülen davalarla birleştirilemez. Anılan kanunun; hafif para cezası veya hafif para cezası ile birlikte hafif hapis cezası yanında veya tek başına belgelerin alınması. İptali veya işyerlerinin kapatılması cezası öngörülmüş olan maddelerindeki suçlarda, Türk Ceza Kanununun <BR>119. maddesindeki "Kanun maddesinde ayrıca bir meslek veya sanatın tatili cezasının bulunması bu madde hükmünün uygulanmasına engel olmaz" hükmü uygulanmaz.(Bu madde, Yeni Türk Ceza Kanunundaki <BR>75. maddeye tekabül etmektedir. Ancak yeni kanundaki ifade tam olarak eski anlamı kapsamamaktadır.) 4) Tekerrür ve Suçların Tekrarı 2918 sayılı kanunda, ancak maddede açıkça suçun tekrarından söz edilen hallerde tekerrür hükümleri uygulanabilir; aksi halde uygulanmaz. Anılan kanuna göre verilen hükümler, aynı kanun uyarınca verilen hükümlerde tekerrüre esas alınabilir. Diğer kanunlara göre verilen hükümler bu kanuna göre veya bu kanuna göre verilen hükümler diğer kanunlara göre tekerrüre esas olmaz. Kanunda yer alan "suçun tekrarından" maksat maddede aksi yönde bir düzenleme bulunmaması halinde, daha önce verilmiş hükmün kesinleşme tarihinden itibaren bir yıl içinde aynı suçun tekrar işlenmesidir. Ancak, 08.01.2003 gün ve 4785 sayılı kanunun <BR>3. maddesi ile; "Yönetmelik ile belirtilen miktarların üzerinde alkollü araç kullandığı tespit edilen sürücülerin, suçun işlendiği tarihten itibaren geriye doğru beş yıl içinde;…" denilmek suretiyle, alkollü araç kullanma suçlarında anılan yasanın yürürlük tarihi olan 15.01.2003 tarihinden itibaren tekerrür süresi geriye doğru 5 yıl içinde aynı suçun işlenmesi olarak kabul edilecektir. [42] <BR> Yargıtay Ceza Genel Kurulu, kanundaki tekerrürü önceleri Türk Ceza Kanunundaki genel hükümlere göre değerlendirmişken[43], sonradan görüşünün değiştirerek kanundaki tekerrür halinin Türk Ceza Kanununun genel hükümlerinden ayrılıp tamamen kendine özgü, özel bir düzenleme olduğu, kanunun tekerrür hükümlerinin uygulanmasını değil, eylemin tekrar edilmesinin kanunda düzenlenen suçun bir tür nitelikli hali kabul edilerek yaptırımın belirlenmesine ilişkin bir düzenleme olduğuna karar vermiştir. [44] <BR> Yargıtay 7. CD'nin 17.11.2000 tarihli 2000/12743-15402 numaralı kararı şu şekildedir; "2918 sayılı yasanın <BR>112. maddesi ve 5. ve 6. fıkraları gereğince bu kanunun uygulanmasında suçun tekrarından söz edilen maddelerin dışında tekerrür hükümlerinin uygulanmayacağı ve bu kanunlara göre verilen hükümler diğer kanunlara göre,diğer kanunlara göre verilen hükümle bu kanuna göre verilen suçlarda tekerrüre esas olmayacağı gözetilmeden TCK'nin <BR>81. maddesi gereğince artırım yapılması( Yeni Türk CezaKanununda <BR>madde 58-Suçta Tekerrür) kanuna aykırı bulunmuştur. Yargıtay 7. CD'nin 22.04.1999 tarihli 1999/3590-3928 numaralı kararında <BR>son suçun kabahat nevinden olduğu cihetle cürüm nevinden olan ertelenmiş hükümlülüğün aynen infazına karar verilemeyeceği nazara alınmayarak TCK'nin <BR>95/2 maddesine aykırı hüküm tesisinde de kanuna aykırılık bulunmuştur.(Yeni Türk Ceza Kanunu <BR>madde 51-Hapis cezasının ertelenmesi hükmü) 5) Önödeme Kanun maddesinde yalnız hafif para cezası ya da hafif para cezası ile birlikte üç aya kadar hafif hapis cezası verilmesi hallerinde TCK'nın önödemeye ilişkin hükümlerine göre işlem yapılacaktır. Ancak 2918 sayılı kanunun, hafif para cezası veya hafif para cezası ile birlikte hafif hapis cezası yanında veya tek başına belgelerin geri alınması. İptali veya işyerlerinin kapatılması cezası öngörülmüş olan maddelerindeki suçlarda, Türk Ceza Kanunundaki "Kanun maddesinde ayrıca bir meslek veya sanatın tatili cezasının bulunması bu madde hükmünün uygulanmasına engel olmaz" hükmü uygulanmaz. Hafif para cezası veya hafif para cezası ile birlikte hafif hapis cezası yanında veya tek başına belgelerin alınması, iptali veya işyerlerinin kapatılması cezaları öngörülmüş olan maddelerindeki suçlarda bir istisna 2918 sayılı kanunun <BR>112/son maddesi ile kabul edilmiştir. Bu nedenle önödemeye ilişkin genel kural trafik suçlarında uygulanmayacaktır. Demek oluyor ki; kanun maddesinde meslek veya sanatın tatili cezaları varsa artık Türk Ceza Kanunu hükümleri uygulanmayacaktır. 6) Asker Kişilerin Muhakemesi Askeri araçları süren kişiler ile asker kişilerin bu kanunda yazılı suçlarla ilgili davalarına da bu mahkemelerde bakılır. Askeri görev ve hizmetlerin yürütülmesi sırasında askeri araca sürücülerinin asker kişilere karşı işledikleri trafik kazaları ile ilgili suçlarda 353 sayılı kanun hükümleri saklıdır. [45] <BR>(353 sayılı Askeri Mahkemeler Kuruluşu ve Yargılama Usulü Kanunu) 7) Uyuşmazlık Mahkemesi Kararları Işığında Plakaya Düzenlenen Trafik Para Cezalarının İptali Davalarında Görev Uyuşmazlığı 5326 sayılı Kabahatler Kanunu'nun 1 Haziran 2005 yılında yürürlüğe girmesiyle plakaya düzenlenen trafik cezalarının ve bu cezaya dayanak teşkil eden tutanağın iptali davalarında adli ve idari yargı mahkemeleri arasında görev uyuşmazlıkları çıkmaya başlamış ve bu durum Uyuşmazlık Mahkemesi karlarına yansımıştır. Uyuşmazlık Mahkemesi kararları incelendiğinde görev uyuşmazlığı çıkmasına neden olan hükümlerin 5326 sayılı Kabahatler Kanunu'nun <BR>2, 3, 16, 19 ve 27. maddeleri ile 2918 sayılı Karayolları Trafik Kanunu'nun <BR>112. maddeleri olduğu görülmektedir. Sürücü belgelerinin geri alınmasına karşı açılan davalarla birlikte açılan plakaya düzenlenen trafik cezaları ile ilgili davalarda Uyuşmazlık Mahkemesi; "Sürücü belgesinin geçici olarak geri alınmasına ilişkin işlemlerin ayrıntılı idari kurallarla düzenlendiği, 2918 sayılı Kanunun 112. maddesinde sürücü belgesinin geçici olarak geri alınması hususunun trafik ve sulh ceza mahkemelerinin görevine dahil edilmediği, aynı şekilde 5326 sayılı Kanunun 19. maddesinde de ehliyetin geri alınmasına ilişkin hükümlerin geçici istisnalar arasında sayıldığı hususu da dikkate alındığında; sürücü belgesinin geçici olarak geri alınmasına ilişkin davaya bakma görevi idare mahkemesine ait olmaktadır." diyerek iki durum arasındaki görev uyuşmazlığı farkını ortaya koymuştur. [46] <BR> Sorun; trafik cezalarının iptaline karar verecek olan yargı yerinin görevli olduğunun tespiti noktasında kendinin göstermektedir. Kabahatler Kanununun <BR>2. maddesinde; "karşılığında idari yaptırım uygulanmasını öngördüğü haksızlık" "kabahat" olarak tanımlandığı, 3. maddesinde bu kanunun genel hükümlerinin diğer kanunlardaki kabahatler hakkında da uygulanacağı, 16. maddesinde kabahatler hakkında uygulanacak olan idari yaptırımların idari para cezası ve idari tedbirlerden ibaret olduğunu, aynı kanunun "başvuru yolu" başlıklı 27. maddesinde; idari para cezası ve mülkiyetin kamuya geçirilmesine ilişkin idari yaptırım kararlarına karşı, kararın tebliğ veya tefhimi tarihinden itibaren en geç on beş gün içinde Sulh Ceza Mahkemesine başvurulabileceği belirtildiği; diğer kanunlarda kabahat karşılığında öngörülen belirli bir süre için; bir meslek ve sanatın yerine getirilmemesi, işyerinin kapatılması, ruhsat ve ehliyetin geri alınması, kara, deniz veya hava nakil aracının trafikte veya seyir seferden alıkonulması gibi yaptırımlara ilişkin hükümlerin ilgili kanunlarda bu kanun hükümlerine uygun değişiklik yapılıncaya kadar saklı olduğunun belirtildiği, 5326 sayılı Kanunun 01.06.2005 tarihli Resmi Gazetede yayımlanarak yürürlüğe girdiği belirtilen yasal düzenlemeler uyarınca, 01.06.2005 tarihinden itibaren, 5326 sayılı Kanunda sayılan idari para cezası ve idari tedbirlerden oluşan idari yaptırımlara karşı, Kanunun <BR>19. maddesinde saylan istisnai durumlar haricinde Sulh Ceza Mahkemeleri nezdinde dava açılabilmekte olduğu belirtilmiştir. Kabahatler Kanununu 19. maddesinde sayılan istisnalar Uyuşmazlık Mahkemesi kararlarının belirleyicisi olmuştur. Aynı kanunun <BR>Geçici 2. maddesinde "Bu kanun hükümleri, yürürlüğe girdiği tarih itibariyle idare mahkemelerinde dava açılarak iptali istenen idari yaptırım kararları hakkında uygulanmaz " demek suretiyle geçiş hükümlerine yer vermiştir. Uyuşmazlık Mahkemesi, Kabahatler Kanununun uygulanabilmesi için Kabahatler Kanunu'nun <BR>1. maddesinde yazılı olan kanunun amacı dikkate alınarak, idari yaptırımın yine 1. maddede belirtilen alanların korunmasına yönelik olması, 2. maddedeki kabahat tanımına uyması, 16. maddedeki yaptırım türlerine uyması ve 19. maddedeki geçici istisnalardan olmaması unsurlarına göre bir değerlendirme yaparak görevli mahkemeyi tespit etmiştir.[47] <BR> İCRA CEZA MAHKEMESİNDE YAPILAN MUHAKEME İcra İflas Kanununun <BR>346,349-354 ve kısmen de 366. maddelerinde İcra Mahkemelerinde yapılacak olan ceza muhakemesi hükümlerine yer verilmiştir. İcra İflas Kanunu'nda yer alan suçlarla ilgili davalara, İcra Mahkemesinde bakılır, İcra İflas Kanunu <BR>madde 348'e göre yetkili icra mahkemesi, icra takibinin yapıldığı yerdeki mahkemedir. İcara Mahkemesinin görevine giren bu işler, diğer mahkemelerde görülen ceza davaları ile birleştirilemez. 1) İcra ceza mahkemesinin görevine giren icra suçları 1. Konkordatoda yetkili kimseleri hataya düşürmek (İİK <BR>334'üncü md.). 2. Müflisin mallarını iflas idaresine vermemek ve müflisin alacaklarını iflas dairesine bildirmemek (İİK <BR>336'ncı md.). 3. Mal beyanında bulunmamak (İİK <BR>337'nci md.). 4. Borçlunun defteri yapılmış olan malları, aynen veya istenildiği zamanki kıymetiyle iflas dairesine vermemesi (İİK 337/2, 167'nci md.). 5. Müflisin mallarının defteri tutulurken hazır bulunmaması ve bu malları iflas dairesinin emrine hazır bulundurmaması (İİK 337/2, 209'uncu md.). 6. İflasın tasfiyesi süresince, müflisin iflas dairesinin emirlerine uymaması (İİK 337/2, 216'ncı md.). 7. Ticareti terk hükmüne aykırı davranmak (İİK 337/a md.). 8. Gerçeğe aykırı mal beyanında bulunmak (İİK <BR>338'inci md). 9. Mal beyanından sonra, mal ve kazancında meydana gelen artışı bildirmemek (İİK <BR>339'uncu md.). 10. Taahhüdü ihlal etmek (İİK <BR>340'ıncı md.). 11. Çocuk tesliminden kaçınmak (İİK <BR>341'inci md.). 12. Hükmen teslim edilen taşınmaza haklı bir sebep olmaksızın tekrar girmek (İİK <BR>342'nci md.). 13. Yalnız kendisi tarafından yapılacak olan bir işin yapılması veya bir işin yapılmaması veyahut bir irtifak hakkının tesisi veya kaldırılması hakkındaki ilam hükümlerini muhalefet etmek (İİK <BR>343'üncü md.). 14. Nafaka borcunu ödememek (İİK <BR>344'üncü md.). 15. Gerektiği halde sermaye şirketinin iflasını istememek (İİK <BR>345/a md.). 2) Şikayet İcra Mahkemesince bakılacak suçlardan dolayı şikayet, fiilin işlendiğinin öğrenildiği günden itibaren 3 ay ve her halde işlenmesinden bir yıl süre geçmekle sona erer. Suç yerine fiil terimi kullanılarak Kabahatler Kanununa uyum sağlanmak istenmiştir. [48] <BR> Şikayet yazılı veya sözlü olabilir. Dilekçeyi veya sözlü beyanı alan tetkik mercii duruşma için hemen bir gün tayin edip şikayetçinin imzasını alır ve sanığa celpname gönderir. Tanık gösterilmemiş ise, o da çağrılır. İki taraf tayin olunan gün ve saatte İcra Mahkemesinin huzuruna gelmeye veya vekil göndermeye mecburdur. Gerektiğinde merci, tarafların bizzat hazır bulunmasını isteyebilir. Sanık başka yerde ikamet ediyorsa istinabe yoluyla sorguya çekilir. Sanık şikayeti alan veya istinabe edilen mahkeme huzuruna gelmez veya müdafi göndermezse veya bizzat bulunmasına gerek görülürse zorla getirilir. Bu şekilde de hazır bulunması sağlanamazsa muhakeme gıyabında yapılır. Şikayetçi muayyen zamanda gelmez, vekil de göndermezse şikayet hakkı düşer. Yer bakımından yetkili İcra Mahkemesi icra takibinin yapıldığı yer İcra Mahkemesidir. 3) Disiplin ve Tazyik Hapsi İcra İflas Kanunu hükümlerine göre disiplin ve tazyik hapsine İcra Mahkemesi karar verir. İcra Mahkemesinin verdiği tazyik ve disiplin hapsine ilişkin kararlara karşı, tefhim ve tebliğ tarihinden itibaren yedi gün içinde, yargı çevresinin bulunduğu Ağır Ceza Mahkemesine itiraz edilebilir. İtiraz üzerine verilen kararlar kesindir. İcra Mahkemesinin verdiği tazyik veya disiplin hapsine ilişkin karar, kesinleştiği tarihten itibaren iki yıl geçtikten sonra yerine getirilmez. 4) Duruşma İcra Mahkemesinde yapılan duruşmada taraflarla, tanıklar dinlenir ve ifadeler duruşma tutanağına geçirilir. Duruşmada savcı hazır bulunmaz. Şikayetçi dilekçesinde veya sözlü beyanında göstermiş olduğu delillerle bağlıdır. Sanık savunması için, soruşturmanın genişletilmesini bir kere isteyebilir. Mahkeme, iki tarafın açıklamalarını, iddia ve savunmalarını dinledikten sonra 5 gün içinde kararını verir ve bu kararın özetini Cumhuriyet Savcısına bildirir. İcra Mahkemesinin görevine giren işler, diğer mahkemelerde görülen ceza davaları ile birleştirilemez. Ancak kesinleşen cezaların infaz sırasında içtima kurallarına göre birleştirilmesi mümkündür. [49] <BR>İcra ve İflas Kanununda yazılı suçlardan takibi şikayete tabi olanların şikayetçisi şikayetten feragat eder veya borcunu itfa ettiği sabit olursa, dava tüm sonuçlarıyla beraber düşer. 5) Kanun yolları İcra Mahkemesinin İcra İflas Kanununda yer alan suçlardan dolayı verdiği hükümlerle ilgili olarak 5271 sayılı Ceza Muhakemesi Kanunu'nun kanun yollarına ilişkin hükümleri uygulanır. İcra Mahkemelerinin verdiği bu kararlar. Bölge Adliye Mahkemeleri kurulup istinaf yolu başlayıncaya kadar tefhim veya tebliğden itibaren 7 gün içinde sanık veya şikayetçi veya savı tarafından temyiz edilebilecektir. Temyiz, bir dilekçe ile veya tutanağa geçirilerek sözlü olarak beyan edilmekle de olur. Temyiz layihasının verilmesine gerek yoktur. Temyiz dilekçesi veya beyanı üzerine, dosya Yargıtay'a gönderilir. Temyiz neticesinde haksız çıkan borçlunun cezası, şikayetçi feragat eder veya borcun itfa edildiği sabit olursa tamamen düşmez, ceza ancak yarısına kadar düşer. FİKRİ VE SINAÎ HAKLAR CEZA MAHKEMESİ 05.12.1951 gün ve 5846 sayılı Fikir Ve Sanat Eserleri Kanunu <BR>ile 551 <BR>sayılı Patent Haklarının Korunması, 554 <BR>sayılı Endüstriyel Tasarımların Korunması, 555 <BR>sayılı Coğrafi İşaretlerin Korunması, 556 <BR>sayılı Markaların Korunması Hakkında Kanun Hükmünde Kararnamelerinden kaynaklanan ceza davarlı için ihtisas mahkemeleri olarak belirlenmiştir. Yargı çevreleri de İhtisas mahkemesinin kuruldukları yer mülki hudutları olarak belirlenmiştir.[50] <BR> İhtisas Mahkemeleri ile ilgili Adalet Bakanlığı Genelgesinin Trafik Mahkemeleri konusundaki içeriği aşağıdaki şekildedir; "Fikri ve Sınaî Haklar Mahkemesi kurulmayan yerlerde ceza davaları için; 1. Bir Asliye Ceza Mahkemesi olan yerlerde bu mahkemenin, 2. İki Asliye Ceza Mahkemesi bulunan yerlerde 1 numaralı Asliye Ceza Mahkemesinin, 3. İkiden fazla Asliye Ceza Mahkemesi buluna yerlerde 3 numaralı Asliye Ceza Mahkemesinin yetkilendirilmesine, ilgili mahkemelerin yargı çevrelerinin ise adli yargı adalet komisyonlarının merkez ve mülhakatları olan ilçeleri kapsayacak şekilde belirlenmesine Hakimler ve Savcılar Yüksek Kurulu 24.03.2005 tarih ve 188 sayılı kararı ile düzenlemiştir. 1) Fikir ve Sanat Eserleri Kanunu'na Göre Tecavüz Halinde Açılabilecek Ceza Davaları Fikir ve Sanat Eserleri Kanununun 71. maddesinde manevi, maddi ve bağlantılı haklara tecavüz ile 72. maddesinde koruyucu programları etkisiz kılmaya yönelik hazırlık suçlarına yer verilmiştir. 2001 değişikliği ile bir eserin, sahibinin yazılı izni olmaksızın değiştirilmesi de suç kapsamına alınmıştır. Ayrıca hukuka aykırı yollarla elde edilen kopyaları ticari amaçla kullananlar da faildir. Teknik bir aracın geçersiz kılınmasına veya izinsiz ortadan kaldırılmasına yarayan herhangi bir teknik aracı ticari amaçla elinde bulunduran veya dağıtanların da cezalandırılacağı belirtilmiştir. Hak sahibinin talebi üzerine Savcılık, hukuka aykırı kopyaların çoğaltıldığı yerin kapatılmasını, kopyalara el konulmasını ve bunların imaline yarayan teknik araçların mühürlenmesini yetkili mahkemeden isteyebilir. Gecikmesinde sakınca bulunan hallerde savcılık, el koyma ve mühürleme işlemini bizzat yaparak en fazla 3 gün içinde yetkili mahkemeye sevk eder. Fikir ve Sanat Eserleri Kanunu <BR>71 madde olan manevi, maddi ve bağlantılı haklara tecavüz ile 72. maddesi olan koruyucu programları etkisiz kılmaya yönelik hazırlık hareketlerinden dolayı soruşturma ve kovuşturma yapılması şikayete bağlıdır. Yapılan şikayetin geçerli kabul edilebilmesi için hak sahiplerinin veya üyesi oldukları meslek birliklerinin haklarını kanıtlayan belge ve sair delilleri Cumhuriyet başsavcılığına vermeleri gerekir. Bu belge ve sair delillerin şikayet süresi içinde Cumhuriyet başsavcılığına verilmemesi halinde kovuşturmaya yer olmadığı kararı verilir. Fikir ve Sanat Eserleri Kanununda yer alan soruşturma ve kovuşturması şikayete bağlı suçlar dolayısıyla başta Millî Eğitim Bakanlığı, Kültür ve Turizm Bakanlığı yetkilileri olmak üzere ilgili gerçek ve tüzel kişiler tarafından, eser üzerinde manevi ve malî hak sahibi kişiler şikayet haklarını kullanabilmelerini sağlamak amacıyla durumdan haberdar edilirler. Şikayet üzerine Cumhuriyet savcısı suç konusu eşya ile ilgili olarak 5271 sayılı Ceza Muhakemesi Kanunu hükümlerine göre elkoyma koruma tedbirinin alınmasına ilişkin gerekli işlemleri yapar. Cumhuriyet savcısı ayrıca, gerek görmesi halinde, hukuka aykırı olarak çoğaltıldığı iddia edilen eserlerin çoğaltılmasıyla sınırlı olarak faaliyetin durdurulmasına karar verebilir. Ancak, bu karar yirmidört saat içinde hakimin onayına sunulur. Hakim tarafından yirmidört saat içinde onaylanmayan karar hükümsüz kalır. Ceza davalarında görevli mahkeme, cezanın derecesine bakılmaksızın ihtisas mahkemeleridir. İhtisas mahkemeleri kurulup yargılama faaliyetlerine başlayıncaya kadar, asliye hukuk ve asliye ceza mahkemelerinden hangilerinin ihtisas mahkemesi olarak görevlendireceği ve bu mahkemelerin yargı çevreleri Adalet Bakanlığının teklifi üzerine Hakimler ve Savcılar Yüksek Kurulunca belirlenir. 2) Sınai Haklarda Ceza Davaları Sınai mülkiyet mevzuatımızda öngörülen suçlar şöyle sıralanabilir;( Mar KHK <BR>madde 61/A, Pat KHK <BR>madde 73/A, End Tas KHK <BR>madde 48/A) 1. Gerçeğe aykırı kimlik bildiriminde bulunmak, 2. Markanın, patentin, tasarımın veya coğrafi işaretin koruma altında olduğunu belirten işareti, ürün veya ambalaj üzerinden izinsiz olarak kaldırmak, 3. Hakkı olmadığı halde kendisini marka, patent, tasarım veya coğrafi işaret hakkı üzerinde tasarrufta bulunmak, 4. Korunan bir markası, patenti, tasarımı veya coğrafi işareti olmadığı halde, bu izlenimi uyandıracak eylemlerde bulunmak[51] <BR> Sayılan bu suçlar ancak kast ile işlenebilir; taksirle işlenemez. Kovuşturma şikayete bağlıdır. Şikayet, fiili ve faili öğrenmeden itibaren 2 yıllık zamanaşımı süresine tabidir. Şikayet acele işlerden sayılır. Ceza davası, Şikayet üzerine Savcı tarafından açılır. Şikayet eden davaya müdahil olabilir. Şikayetin geri alınmasıyla dava düşer. [52] <BR> 3) Haksız Rekabetten Doğan Ceza Davaları Türk Ticaret Kanununda kanun koyucu öneminden dolayı haksız rekabet fiilini yalnızca hukuki sorumluluk ile karşılamakla yetinmiş; ona cezai sorumluluk ve müeyyideler bağlamıştır. Türk Ticaret Kanunu <BR>madde 64'te cezai müeyyideleri olan filer yer almaktadır; 1. Türk Ticaret Kanunu <BR>madde 57'de yer alan haksız rekabet hallerinden birinin kasten işlenmesi, 2. Bir kimsenin kendi icap ve tekliflerini rakiplerininkine göre üstün gösterme amacıyla kendi şahsi durumu, emtiası, mahsulleri, ticari faaliyeti ve ticari işleri hakkında kasten yanlış veya yanıltıcı bilgi vermesi 3. Bir kimsenin yardımcılarını o kimseye ait imalat veya ticari sırlarını açığa çıkarmak veya ele geçirerek amacıyla kandırmak 4. İstihdam edenin, işlerini gördükleri sırada bir başkasına karşı haksı rekabet fiilini gerçekleştiren yardımcılarının bu fiilini, öğrenmesine rağmen men etmemesi veya gerçeğe aykırı beyanı düzeltmemesi, 5. Haksız rekabetin meni hakkındaki kesinleşmiş ilama rağmen haksız rekabet fiiline aynen veya tali şekillerle devam edilmesi (bu suç resen kovuşturulur) KAÇAKÇILIK MAHKEMELERİ 10.07.2003 gün ve 4926 sayılı Kaçakçılıkla Mücadele Kanununun <BR>3. maddesinde sayılan kaçakçılık fiilleri ile ilgili olarak aynı maddenin (i) bendinin 1 numaralı alt bendi, 13. maddenin 1. ve 2. fıkraları ile 14. maddesinde yazılı fiilleri gümrük komisyonlarınca, ağır hapis gerektiren suçlara Ağır Ceza Mahkemesince ve bunlar dışında kalan suçlara da Asliye Ceza Mahkemesince bakılacaktır. Buna göre; herhangi bir eşyayı belirlenen gümrük kapılarından geçirmeksizin Türkiye'ye ithal veya buna teşebbüs etmek, herhangi bir eşyayı gümrük işlemine tabi tutmaksızın Türkiye'ye ithal veya buna teşebbüs etmek, transit rejimi çerçevesinde taşınan serbest dolaşımda bulunmayan eşyayı, rejim hükümlerine aykırı olarak gümrük bölgesinde bırakmak veya buna teşebbüs etmek, bu bentlerde belirtilen eşyayı bilerek; taşımak, satmak, satın almak, saklamak, satışa arz etmek ya da alınıp satılmasına aracılık etmek, kanunlara veya Türkiye'nin taraf olduğu uluslararası andlaşma veya sözleşmelere göre ithali veya ihracı yasak olan herhangi bir eşyayı ithal veya ihraç etmek veya bunlara teşebbüs etmek, ithali yasak eşyayı bulundurmak, satmak, satın almak, saklamak, satışa arz etmek, alınıp satılmasına aracılık etmek veya bilerek taşımak, gerçeğe aykırı belge ile gümrük idaresini yanıltarak, vergilerini hiç ödememek veya eksik ödemek, vergileri ödenmeksizin ödenmiş veya işlemleri yaptırılmış gibi göstermek, vergiye tabi olduğu halde muafiyete tabiymiş gibi göstermek suretiyle eşya ithal veya ithale teşebbüs etmek, ithali; lisansa, şarta, izne, kısıntıya veya belli kuruluşların vereceği uygunluk veya yeterlilik belgesine tabi olan eşyayı gerçeğe aykırı her türlü beyanname ve belge ile gümrük idaresini yanıltarak işlemini yaptırmak suretiyle ithal etmek veya bunlara teşebbüs etmek, ithali, insan sağlığı ve güvenliği, hayvan ve bitki varlığı ve sağlığı, çevrenin korunması, tüketicinin doğru bilgilendirilmesi ve ticarî kalite yönlerinden standardizasyon kontrolüne tabi olan eşyayı, standarda uygun olmadığı halde gerçeğe aykırı her türlü beyanname ve belge ile gümrük idaresini yanıltarak standarda uygun ya da standart dışı göstermek suretiyle ithal etmek, özel kanunları gereğince belirli işler için vergiden tamamen veya kısmen muaf olarak ithal olunan eşyayı ithal amacı dışında kullanmak veya satmak veya bilerek satın almak, herhangi bir işlem veya amaç için belli şartlarla Türkiye'ye geçici olarak ithal olunan eşyayı her türlü beyanname veya belge düzenlemek suretiyle gümrük bölgesinden çıkarmadığı halde çıkarmış gibi göstermek, belirtilen şekilde geçici olarak ithal olunan eşyayı satmak veya bilerek satın almak, gümrük kontrolü altında işleme rejimi çerçevesinde ithal edilen veya bunun kullanılması sonucu elde olunan eşyayı gerçeğe aykırı her türlü beyanname veya belge düzenlemek suretiyle serbest dolaşıma sokmak veya buna teşebbüs etmek, antrepo veya geçici depolama yerlerindeki eşyayı gümrük idaresinin izni olmadan kısmen veya tamamen çıkarmak veya değiştirmek, ihraç eşyasının yapılan beyan ve eki belgelere göre miktarı veya cinsinde yüzde ondan fazla arklılık çıkması halinde, yolcuların, gümrük mevzuatına göre zatî ve hediyelik eşya kapsamı dışında olup beyanlarına aykırı olarak üzerlerinde veya eşyası arasında çıkan ya da başkasına ait olduğu halde kendi zatî eşyasıymış gibi gösterdikleri eşyanın vergisine ek olarak bir kat para cezası uygulamak ve eşyayı sahibine teslim etmek, yolcuların yanlarında veya kaplarında bulunan ve yukarıdaki fıkra dışında kalan mahiyet ve miktarda olan eşya ile gümrükten kaçırılmak amacına yönelik olarak saklanmış veya gizlenmiş halde bulunan eşyaya ilişkin vergiler tahsil olunmakla birlikte eşyanın gümrüklenmiş değerinin iki katı kadar da para cezası alınarak eşyanın, sahibine teslim edilmesi, yabancı ülkelerden geldiği halde geçerli neden olmaksızın belgelerinin gösterdiği rota dışında Türkiye karasularında rastlanan gayrisafi ikiyüz tonilato hacminden aşağı taşıtların yüküne el konulması, yükü bulunmadığı halde, yükü olmadığını veya başka bir limana çıkarıldığını veya avarya olduğunu kanıtlayamayan gemi kaptan veya acentesine tonilato başına ellimilyon lira para cezası uygulamak, gümrük bölgesinde gümrük idaresi bulunmayan yerlere geçerli neden olmaksızın izinsiz yanaşan veya diğer taşıtlarla temas eden deniz taşıtları içinde bulunan yükleme veya taşıma belgelerinde kayıtlı yasak eşyaya el konularak tasfiyeye tabi tutulması, gümrük bölgesindeki deniz taşıtlarının yükleme veya taşıma belgelerinde yazılı olmayan ve bulunduğu yerden aranarak çıkarılan eşyaya el konularak tasfiyeye tabi tutulması ve eşyanın gümrüklenmiş değerin iki katı para cezası uygulanması cezalarına gümrük komisyonlarınca, bunlar dışındaki cezalara Ağır Ceza Mahkemeleri ve Asliye Ceza Mahkemeleri bakacaktır. 3713 sayılı Terörle Mücadele Kanunu'nun <BR>"terör amacı ile işlenen suçlar" başlıklı 4. maddesi, 4926 sayılı Kaçakçılık Kanununda <BR>tanımlanan ve hapis cezasını gerektiren suçların da terör suçu olarak kabul etmiştir, Terörle Mücadele Kanununun 9. maddesinde ise bu kanun kapsamına giren suçlarla ilgili davalara Ceza Muhakemesi Kanununun <BR>250. maddesinde yer alan Özel Görevli Ağır Ceza Mahkemelerinde bakılacağı belirtilmiştir. Demek ki, Kaçakçılıkla Mücadele Kanununda yer alan ve hapis cezasını gerektiren suçlarla ilgili davalar Özel Görevli Ağır Ceza Mahkemelerinin görev alanı içerisindedir. Bu mahkemelerin birden çok dairelere ayrılmış olması halinde kaçakçılık davalarına mahkemelerin bir numaralı olanında bakılacaktır. Bu davaların da özelliği dikkate alınarak iş sayısının o mahkemenin bakabileceği azami miktarı aşması halinde aynı derecedeki sıra sayısını takip eden mahkemede bakılır. Bu kanunu göre verilen mahkeme kararlarının temyizi halinde, temyiz incelemesi diğer işlere göre öncelikle ve ivedilikle yapılır. BASIN MAHKEMELERİ 09.06.2004 gün ve 5187 sayılı Basın Kanununun <BR>27. maddesine göre açılan davalardan ağır ceza işlerinden olanlar ağır ceza mahkemelerinde, diğerleri asliye ceza mahkemelerinde görülecektir. Bir yerde ağır ceza veya asliye ceza mahkemelerinin birden fazla dairesinin bulunması halinde bu davalar iki numaralı mahkemede görülür. Bu davalar acele işlerden sayılır. <BR>Basın Kanunu'nda yer alan suçlar için hükmedilen para cezaları, hürriyeti bağlayıcı cezaya çevrilemez. Bunun istisnasını düzeltme ve cevabın yayımlanmasına ilişkin kesinleşmiş hakim kararlarına uymama suçu ile basılmış eserleri engelleme, tahrip ve bozma suçları oluşturmaktadır. Basılmış eserler yoluyla işlenen veya bu Kanunda öngörülen diğer suçlarla ilgili ceza davalarının günlük süreli yayınlar yönünden iki ay, diğer basılmış eserler yönünden dört ay içinde açılması zorunludur. Bu süreler basılmış eserlerin Cumhuriyet Başsavcılığına teslim edildiği tarihten başlar. Basılmış eserlerin Cumhuriyet Başsavcılığına teslim edilmemesi halinde yukarıdaki sürelerin başlama tarihi, suçu oluşturan fiilin Cumhuriyet Başsavcılığı tarafından öğrenildiği tarihtir. Ancak bu süreler, Türk Ceza Kanununun dava zamanaşımına ilişkin maddesinde öngörülen süreleri aşamaz. Sorumlu müdürün ve sorumlu müdürün bağlı olduğu yetkilinin karşı çıkmasına rağmen yayımlatıldığı iddia edilen eserden dolayı yayımlatan aleyhine açılacak dava yönünden süre, sorumlu müdür ve sorumlu müdürün bağlı olduğu yetkili hakkında verilecek beraat kararının kesinleşmesinden itibaren başlar. Sorumlu müdürün yayımlanan eserin sahibini bildirmesi durumunda, eser sahibi aleyhine açılacak davada süre, bildirim tarihinden itibaren başlar. Kovuşturulması şikayete bağlı suçlarda dava açma süreleri, suç için kanunun öngördüğü dava zamanaşımı süresini aşmamak şartıyla, suçun işlendiğinin öğrenildiği tarihten başlar. Kamu davasının açılması izin veya karar alınmasına bağlı olan suçlarda, izin veya karar için gerekli başvurunun yapılmasıyla dava açma süresi durur. Durma süresi iki ayı geçemez. 1)Terörle Mücadele Kanunu Kapsamındaki Basın Suçları Terörle Mücadele Kanunu'nun <BR>6. maddesi ile; İsim ve kimlik belirterek veya belirtmeyerek kime yönelik olduğunun anlaşılmasını sağlayacak surette kişilere karşı terör örgütleri tarafından suç işleneceğini veya terörle mücadelede görev almış kamu görevlilerinin hüviyetlerini açıklayanlar veya yayınlayanlar veya bu yolla kişileri hedef gösterenler, terör örgütlerinin bildiri veya açıklamalarını basanlar veya yayınlayanlar cezalandırılacaktır. Bu fiillerin basın ve yayın yoluyla işlenmesi halinde, basın ve yayın organlarının suçun işlenişine iştirak etmemiş olan sahipleri ve yayın sorumlularına da ceza verilebilecektir. Suça iştirak etmemiş kişilerin yüksek para cezalarına çarptırılmaları ceza adaleti ve ölçülülük ilkeleri ile bağdaşmadığı gibi ceza sorumluluğunun kişiselliği bakımından da sorun teşkil etmektedir. Kanunun 6. maddesi ile "kimlik açıklama, hedef gösterme suçu" denilebilecek bir suç tipi yaratılmıştır. [53] <BR>Terör örgütünün faaliyeti çerçevesinde suç işlemeye alenen teşvik, işlenmiş olan suçları ve suçlularını övme veya terör örgütünün propagandasını içeren süreli yayınlar, hakim kararı ile; gecikmesinde sakınca bulunan hallerde de Cumhuriyet savcısının emriyle tedbir olarak onbeş günden bir aya kadar durdurulabilir. Cumhuriyet savcısı, bu kararını en geç yirmidört saat içinde hakime bildirir. Hakim kırksekiz saat içinde onaylamazsa, durdurma kararı hükümsüz sayılır. Cumhuriyet Savcısı'na böyle bir yetki verilmesi oldukça ilgi çekicidir. Terörle Mücadele Kanunu'nun <BR>7. maddesinde örgütle ilgili propaganda yapma suçu düzenlenmiştir. Bu kanunun basın yoluyla işlenen suçlar açısından öngördüğü ceza sistemi ise, eylemin ağırlığına göre saptanmış değildir. Ceza, suç oluşturan eyleme yabancı bir unsu olan, basılmış eserin ortalama gelirine göre belirlenmektedir. Böyle bir ceza ölçüsünün benimsenmesi, ceza sorumluluğunun temel ilkelerine, ceza müeyyidesinin nitelik ve amacına aykırı olduğu gibi, Anayasa'nın 10. maddesinde öngörülen eşitlik kuralına aykırıdır. [54] <BR> 2)Basın Suçlarında Görev Ve Yetki Basın Kanununun <BR>27. maddesine göre açılan davalardan ağır ceza işlerinden olanların ağır ceza mahkemelerinde, diğerlerinin asliye ceza mahkemelerinde görüleceğini daha önce belirtmiştik. Terörle Mücadele Kanunu kapsamında işlenen basın suçları bakımından, anılan kanunun <BR>9. maddesindeki hüküm gereğince Ceza Muhakemesi Kanunu'nun 250. maddesinde yer alan Özel Görevli Ağır Ceza Mahkemeleri görevli olacaktır. Bu hükümle Terörle Mücadele Kanunu kapsamında işlenen basın suçları bakımından, basın mahkemeleri olarak görev yapan ağır ceza ve asliye ceza mahkemelerinin görevleri bertaraf edilmiş olmaktadır. Yetki konusunda ise Ceza Muhakemesi Kanunu'ndaki yetki kurallarına bakılması gerekmektedir. Suç, ülkede yayımlanan bir basılı eserle işlenmişse yetki, eserin yayım merkezi olan yer mahkemesine aittir. Ancak, aynı eserin birden çok yerde basılması durumunda suç, eserin yayım merkezi dışındaki baskısında meydana gelmişse, bu suç için eserin basıldığı yer mahkemesi de yetkilidir. Görsel veya işitsel yayınlarda, görsel ve işitsel yayın, mağdurun yerleşim yerinde ve oturduğu yerde işitilmiş veya görülmüşse o yer mahkemesi de yetkilidir. DÖVİZ MAHKEMELERİ Uygulamada bu ad altında bir mahkeme yoksa da 20.02.1930 gün ve 1567 sayılı Türk Parasının Kıymetini Koruma Kanununun <BR>4. maddesi, bu kanundan doğan davalar konunda Adalet Bakanlığı ve Hakimler ve Savcılar Yüksek Kurulu'nu İhtisas mahkemelerinin yargı alanlarının belirlenmesinde görevli kılmıştır. Kambiyo, paralar, hisse senedi ve tahvillerin alım ve satımının ve bunlar ile kıymetli madenler ve kıymetli taşlarla bunlardan üretilmiş veya bunları içeren her nevi eşya ve kıymetlerin ve ticari senetlerle tediyeyi temine yarayan her türlü vasıta ve vesikaların memleketten ihracı veya memlekete ithalinin tanzim ve tahdidine ve Türk parasının kıymetinin korunması zımnında kararlar almaya Bakanlar Kurulu yetkilidir. Bu davaları görecek mahkemelerle bu mahkemelerin yargı çevreleri Adalet ve Hazine Müsteşarlığının bağlı bulunduğu Bakanlıklarca müştereken tayin ve ilan olunur. Cumhuriyet savcıları, doğrudan doğruya veya Hazine Müsteşarlığının bağlı bulunduğu Bakanlık veya görevlendireceği mercilerin yazılı başvurusu üzerine sözü edilen bu kanun hükümlerine göre takibe geçerler. Kararlara aykırı fiilleri öğrenen Cumhuriyet savcıları hemen Hazine Müsteşarlığının bağlı bulunduğu Bakanlığı veya görevlendireceği mercileri haberdar ederek durumun incelenmesini talep edebilirler. Cumhuriyet savcıları ve mahkemelerce genel hükümlere göre kovuşturması zorunlu görülen hallerde takip ve duruşmaya üç günden fazla ara verilemez. Cumhuriyet Savcılıkları ve mahkemeler bu Kanun hükümlerine istinaden cereyan edecek takip ve duruşmalarda bilirkişi dinlenmesine gerek gördükleri takdirde münhasıran resmi bilirkişi listesinde isimleri yazılı kimselerden seçecekleri bilirkişilerin oy ve mütalaasını alırlar. Resmi bilirkişi listeleri her yargı çevresi için dokuzar kişiden aşağı olmamak üzere Türkiye Ticaret Odaları, Sanayi Odaları ve Ticaret Borsaları Birliğinin mütalaası alınmak suretiyle Hazine ve Dış Ticaret Müsteşarlığı tarafından tespit olunur. BANKACILIK KANUNUNDAN DOĞAN DAVALAR 4389 sayılı Bankalar Kanunundan <BR>kaynaklanan davaların ihtisas mahkemesi olarak belirlenmesinde, aynı kanunun 24/2 maddesine göre ilgili bankanın bulunduğu ilin Ağır Ceza Mahkemelerinde numaralandırılması, Hakimler ve Savcılar Yüksek Kurulunca yapılacaktır. Bu Kanunda belirtilen cezalara ilişkin suçlardan dolayı kovuşturma yapılması Kurumun Cumhuriyet Başsavcılığına yazılı başvuruda bulunmasına bağlıdır. Bu başvuru ile Kurum aynı zamanda müdahil sıfatını kazanır. Cumhuriyet savcıları kovuşturmaya yer olmadığına karar verirlerse, Kurum, Ceza Muhakemesi Kanununa göre kendisine tebliğ edilecek bu kararlara karşı itiraza yetkilidir. Bu Kanunda gösterilen para cezaları 21/7/1953 tarihli ve 6183 sayılı Amme Alacaklarının Tahsil Usulü Hakkında Kanun hükümleri gereğince vergi dairelerince tahsil edilir. SONUÇ Bazı uyuşmazlıkların çözümlenmesinin özel bir uzmanlık ve sürat gerektirmesi nedeniyle, ihtisaslaşma ilkesinin de bir gereği olarak özel mahkemelerin kurulması veya mevcut mahkemelerin bazı dairelerine özel görevlerin verilmesi hukuka ve hakkaniyete uygun kararlar verilebilmesi ve uyuşmazlığın makul sürede çözümlenmesi bakımından önem arz etmektedir ve bunun gerekliliği açıktır. Ancak temel hak ve hürriyetlerin kullanılmasının sınırlandırılması söz konusu olduğunda ihtisaslaşmanın, kişi hak ve özgürlüklerine, adil yargılanma hakkına, masumiyet karinesine ve silahların eşitliği ilkesine gölge düşürmeyecek düzenlemeler getirmesi, toplumsal korunma ile kişi hak ve hürriyetlerini koruma arasında bir denge oluşturması gerekmektedir. Özel mahkemelerin yargılama bütünlüğüne zarar verebilecek olası durumlardan kaçınılarak düzenlenmesi önem arz etmektedir. KAYNAKÇA 1) Artuç Mustafa, Gedikli Cemil, Yeni Yargıtay Kararları Işığında TCK-CMK-CGİK-Çocuk Koruma Kanunu ve 5560 sayılı Kanunla Getirilen Yenilikler, Ankara: Kartal Yayınevi,2007,2. Baskı 2) Centel Nur, Zafer Hamide. Ceza Muhakemesi Hukuku İstanbul: Beta Yayınevi, Ekim 2006 3) Denizhan Hüseyin, Karayolları Trafik Kanunundaki Trafik Suçları, Ankara, Ekim 2003, Adalet Yayınevi 4) Dönmezer Sulhi. 'Organize Suçlulukla Mücadele' İstanbul: Galatasaray Üniversitesi Hukuk Fakültesi Dergisi, Ocak 2002, sayı:1 5) Dönmezer Sulhi. 'Türkiye'de Organize Suçlulukla Mücadelenin Esasları' İstanbul: Galatasaray Üniversitesi Hukuk Fakültesi Dergisi, Ocak 2002, sayı:1 6) Erol Haydar, Adli Yargı İlk Derece Mahkemelerinde Ceza Yargılaması ve Uygulaması, Ankara: Yayın Matbaacılık 7) Gözübüyük A. Şeref, Gölcüklü Feyyaz, Avrupa İnsan Hakları Sözleşmesi ve Uygulaması, Ankara, Turhan Kitabevi, 2007, 8) Hakeri Hakan, Ünver Yener. Ceza Muhakemesi Hukuku, Ankara: Adalet Yayınevi, Kasım 2007. 9) Karahan Sami, Suluk Cahit, Saraç Tahir, Nal Temel, Fikri Mülkiyet Hukukunun Esasları,Ankara:Seçkin 2007, 1. Baskı 10) Karakaş Birsen, Karayolları Trafik Kanunundaki Ceza Hükümleri ve Uygulaması, Ankara; Seçkin. Kasım 2002,1. Baskı 11) Keskin, O. Kadir. , "Devlet Güvenlik Mahkemelerinde Hakimlik Kararlarına İtirazın İncelenmesi" Yargıtay Dergisi, Ankara: Temmuz 1985, sayı 3, cilt 11 12) Öztürk Bahri, Erdem Mustafa Ruhan. Uygulamalı Ceza Muhakemesi Hukuku Ankara: Seçkin Yayıncılık 2007. 13) Şen Ersan. Anayasa Mahkemesi Kararlarında Ceza Hukuku, Ceza Özel Hukuku, Ceza Yargılaması Hukuku, Ceza İnfaz Hukuku, İstanbul: Beta Yayınevi Mart 1998. 14) Şirin Osman, Aşaner Halim, Güven Özcan, Özdemir Muzaffer, Yalvaç Gürsel, Erel Kemalettin. Yargıtay Ceza Genel Kurulu Kararları Kapsamında Yeni Ceza Mevzuatı Yorumu, Ankara: Adalet Yayınevi, 2008 15) Tezcan Durmuş, Erdem Mustafa Ruhan, Sancakdar Oğuz, Önok R. Murat. İnsan Hakları El Kitabı, Ankara: Seçkin Yayınevi, Eylül 2006 16) Ülgen Celal, Plakaya Düzenlenen Trafik Para Cezalarının İptali Davaları, İstanbul: Beta Yayınları, Nisan, 2007, 1. baskı 17) Yılmaz, Zekeriya. Devlet Güvenlik Mahkemelerinin Kaldırılması ve Yeni Ağır Ceza Mahkemeleri Ankara: Seçkin Yayıncılık 2004 18) Yurtcan Erdener. CMK Şerhi İstanbul: Beta Yayınevi Kasım 2005. 19) Zafer, Hamide. ''Özel Yetkili Ağır Ceza Mahkemelerinin Hukuki Statüsü'', Hukuk ve Adalet Dergisi İstanbul: Ekim 2005 Sayı:6-7. 20) Zafer, Hamide. ''Özel Görevli Ağır Ceza Mahkemelerinin Görevine Giren Suçlarda Muhakeme Usulü'' Doç. Dr. Mehmet Somer' in Anısına Armağan, İstanbul: 2006 [1] <BR>Kocasakal Ümit, '' Organize Suçluluğun Tanımı, Özellikleri Ve Kapsamı'', Galatasaray Üniversitesi Hukuk Fakültesi Dergisi, (İstanbul, Ocak 2002 yıl:1) sayı:1, syf:142 [2] <BR>TCK <BR>m. 313 T.C Hükümetine Karşı Silahlı İsyan [3] <BR>Dönmezer Sulhi, ''Türkiye'de Organize Suçlulukla Mücadelenin Esasları'', Galatasaray Üniversitesi Hukuk Fakültesi Dergisi(İstanbul, Ocak 2002 yıl:1)sayı:1,syf:17 [4] <BR>Dönmezer Sulhi, ''Organize Suçlulukla Mücadele'', Galatasaray Üniversitesi Hukuk Fakültesi Dergisi (İstanbul, Ocak 2002 yıl:1) sayı:1, syf:5 [5] <BR>Hakeri Hakan, Ünver Yener, Ceza Muhakemesi Hukuku (Ankara, Adalet Yayınevi, Kasım 2007) syf:332 [6] <BR>Yılmaz Zekeriya, Devlet Güvenlik Mahkemelerinin Kaldırılması ve Yeni Ağır Ceza Mahkemeleri (Ankara, Seçkin Yayıncılık,2004) syf:14 [7] <BR>AMK 15.4.1975 E.1973/19 K-1975/87 [8] <BR>Zafer Hamide,''Özel Yetkili Ağır Ceza Mahkemelerinin Hukuki Statüsü'' Hukuk Ve Adalet Dergisi ( Ekim 2005, sayı:6-7) syf:35 [9] <BR>Zafer Hamide,''Özel Görevli Ağır Ceza Mahkemelerinin Görevine Giren Suçlarda Muhakeme Usulü'' Doç. Dr. Mehmet Somer'in Anısına Armağan,( İstanbul 2006) syf:1082 [10] <BR>Zafer Hamide, syf:36 [11] <BR>Yurtcan Erdener, CMK Şerhi, (İstanbul, Ekim 2005,Beta Yayınları) syf.716 [12] <BR>Temel milli yararlara karşı faaliyette bulunmak için yarar sağlama, Halkı askerlikten soğutma, Askerleri itaatsizliğe teşvik, Seferberlikle ilgili görevin ihmali, Düşmandan unvan ve benzeri payeler kabulü, Askeri yasak bölgelere girme suçları hariç [13] <BR>Yılmaz Zekeriya, age, syf:33 [14] <BR>Bu suçlar: TCK <BR>m.302,307,309,310/1,311,312,3123,314,315,320'deki suçlar, Terörle Mücadele Kanunu <BR>madde 3'e göre terör suçlarıdır. Terörle Mücadele Kanunu <BR>madde 1'deki amaçlar doğrultusunda suç işlemek üzere kurulmuş bir terör örgütünün faaliyeti çerçevesinde işlendiği taktirde terör suçu sayılacak suçlar ise şunlardır; a)TCK.79,80,81,82,84,86,87,96,106,107,108,109,112,113,114,115,116,117,118,142,148,149,151,152,170,172,173,174,185,188,199,200,202,204,210,213,214,215,223,224,243,244,265,294,300,316,317 b)Ateşli Silahlar ve Bıçaklar İle Diğer Aletler Hakkında Kanunda tanımlanan suçlar c)Orman Kanunu'ndaki kasten orman yakma suçları d)Kaçakçılıkla Mücadele Kanunu'ndaki hapis cezası gerektiren suçlar e)Anayasa'nın 120. maddesi uyarınca olağanüstü hal ilan edilen bölgelerde,olağanüstü hal ilanına neden oaln olaylara ilişkin suçlar f)Kültür ve Tabiat Varlıklarını Koruma Kanunu <BR>m. 68'deki suç [15] <BR>Yargıtay CGK 14.02.2006-156/23 kararı <BR> [16] <BR>Öztürk Bahri, Erdem M. Ruhan, Uygulamalı Ceza Muhakemesi Hukuku(Ankara 2007,11. Baskı, Seçkin Yayıncılık) syf:1065 [17] <BR>Centel Nur, Zafer Hamide, Ceza Muhakemesi Hukuku,(İstanbul, Ekim 2006,Beta Yayınları4.bası) syf:752 [18] <BR>Terörle Mücadele Kanunu madde 10 [19] <BR>Tezcan Durmuş, Erdem M. Ruhan, Sancakdar Oğuz, Önok R. Murat, age. syf:162 [20] <BR>Devlet güvenliğine karşı, Anayasal düzene karşı, Milli savunmaya karşı, Devlet sırlarına karşı suçlar [21] <BR>Devlet güvenliğine karşı, Anayasal düzene karşı, Milli savunmaya karşı, Devlet sırlarına karşı suçlar [22] <BR>Tezcan Durmuş, Erdem M. Ruhan, Sancakdar Oğuz, Önok R. Murat, İnsan Hakları El Kitabı, (Ankara, Eylül 2006, Birinci Baskı, Seçkin Yayınevi ) syf:138 [23] <BR>Hakeri Hakan-Ünver Yener, syf:335 [24] <BR>CGK. 06.03.2007-179/57 <BR> [25] <BR>Şirin Osman, Aşaner Halim, Güven Özcan, Özdemir Muzaffer, Yalvaç Gürsel, Erel Kemalettin, Yargıtay Ceza Genel Kurulu Kararları Kapsamında Yeni Ceza Mevzuatı Yorumu (Ankara 2008,Adalet Yayınevi) syf.1012 [26] <BR>Zafer Hamide, syf:37 [27] <BR>Keskin O. Kadir, "Devlet Güvenlik Mahkemelerinde Hakimlik Kararlarına İtirazın İncelenmesi" Yargıtay Dergisi(Ankara, Temmuz 1985, sayı 3, cilt 11) syf:300 [28] <BR>Keskin O. Kadir, age. syf:301 [29] <BR>Zafer Hamide, ''Özel Görevli Ağır Ceza Mahkemelerinin Görevine Giren Suçlarda Muhakeme Usulü'' Doç.Dr. Mehmet Somer'in Anısına Armağan, (İstanbul 2006) syf:1090 [30] <BR>Öztürk Bahri, Erdem M. Ruhan, Uygulamalı Ceza Muhakemesi Hukuku, Ankara Seçkin,2007, 11. Baskı, syf:1097 [31] <BR>Artuç Mustafa, Gedikli Cemil, Yeni Yargıtay Kararları Işığında TCK-CMK-CGİK-Çocuk Koruma Kanunu ve 5560 sayılı Kanunla Getirilen Yenilikler, Ankara: Kartal Yayınevi,2007,2. Baskı, syf:602 [32] <BR>Yargıtay 10. CD 'nin28.12.2006 tarihli, 2006/3424 sayılı kararı [33] <BR>Yargıtay 4. CD'nin 21.11.2006 tarih ve 2005/11051 esas 2006/16530 sayılı kararı <BR> [34] <BR>Artuç Mustafa, Gedikli Cemil, Yeni Yargıtay Kararları Işığında TCK-CMK-CGİK-Çocuk Koruma Kanunu ve 5560 sayılı Kanunla Getirilen Yenilikler, Ankara: Kartal Yayınevi,2007,2. Baskı, syf:607 [35] <BR>Artuç Mustafa, Gedikli Cemil, Yeni Yargıtay Kararları Işığında TCK-CMK-CGİK-Çocuk Koruma Kanunu ve 5560 sayılı Kanunla Getirilen Yenilikler, Ankara: Kartal Yayınevi,2007,2. Baskı, syf:608 [36] <BR>Artuç Mustafa, Gedikli Cemil, age. syf:616 [37] <BR>Öztürk Bahri, Erdem M. Ruhan, age syf:1114 [38] <BR>Yargıtay 4. CD 2006/6668 esas ve 2007/442 numaralı kararı [39] <BR>Gözübüyük A. Şeref, Gölcüklü Feyyaz, Avrupa İnsan Hakları Sözleşmesi ve Uygulaması,Ankara, Turhan Kitabevi, 2007,syf290 [40] <BR>Denizhan Hüseyin, Karayolları Trafik Kanunundaki Trafik Suçları, Ankara, Ekim 2003, Adalet Yayınevi, syf 308 [41] <BR>Denizhan Hüseyin, age, syf 308 [42] <BR>Denizhan Hüseyin, age, syf 310 [43] <BR>Yargıtay CGK 30.01.2001 gün ve 7/27-169 sayılı kararı [44] <BR>Yargıtay CGK 12.02.2002 gün ve 7/27-169 sayılı kararı [45] <BR>Karakaş Birsen, Karayolları Trafik Kanunundaki Ceza Hükümleri ve Uygulaması, Ankara; Seçkin. Kasım 2002,1. Baskı, syf:162 [46] <BR>Ülgen Celal, Plakaya Düzenlenen Trafik Para Cezalarının İptali Davaları, İstanbul: Beta YayınlarıNisan, 2007, 1. baskı, syf:67 ( Uyuşmazlık Mahkemesi'nin 06.03.2006 tarihli 2006/7 Esas ve 2006/27 numaralı Kararı) [47] <BR>Ülgen Celal,age, syf:75 (Uyuşmazlık Mahkemesi'nin 21.11.2005 tarihli 2005/87 Esas ve 2005/107 numaralı Kararı) ile syf:81 (Uyuşmazlık Mahkemesi'nin 10.07.2006 tarihli 200/41 Esas ve 2006/107 numaralı Kararı) [48] <BR>Öztürk Bahri, Erdem M. Ruhan, Uygulamalı Ceza Muhakemesi Hukuku, Ankara Seçkin,2007, 11. Baskı, syf:1085 [49] <BR>Öztürk Bahri, Erdem M. Ruhan, age ,syf:1086 [50] <BR>Erol Haydar, Adli Yargı İlk Derece Mahkemelerinde Ceza Yargılaması ve Uygulaması, Ankara:Yayın Matbaacılık, syf:25 [51] <BR>Karahan Sami, Suluk Cahit, Saraç Tahir, Nal Temel, Fikri Mülkiyet Hukukunun Esasları,Ankara:Seçkin 2007, 1. Baskı, syf 308 [52] <BR>Karahan Sami, Suluk Cahit, Saraç Tahir, Nal Temel,age,syf 309 [53] <BR>Tezcan Durmuş, Erdem M. Ruhan, Sancakdar Oğuz, Önok R. Murat, age, syf:339 [54] <BR>Tezcan Durmuş, Erdem M. Ruhan, Sancakdar Oğuz, Önok R. Murat, age, syf:341 Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 