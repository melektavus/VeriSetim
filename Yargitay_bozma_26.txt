T.C. YARGITAY 20. CEZA DAİRESİ E. 2015/158 K. 2015/2742 T. 30.6.2015 DAVA : Dosya incelendi. GEREĞİ GÖRÜŞÜLÜP DÜŞÜNÜLDÜ : KARAR : 1-) Sanık ... yönünden verilen hükmün incelenmesinde; Suç tarihinden önce yürülüğe giren 6545 Sayılı kanun ile değişik TCK'nın188/3. maddesinde öngörülen cezanın alt sınırı 10 yıl hapis olarak belirlendiği halde değişiklik öncesi olan 5 yıl hapis cezasına hükmolunması ve diğer sanık Bedir ile ilgili bozma gerekçesine göre eksik araştırma sonucu sanık hakkında TCK'nın 192/3. maddesinin uygulanması suretiyle eksik ceza tayini, Cumhuriyet savcısının temyizinin sanık ...'e yönelik olduğunun kabulu ile karşı temyiz olmadığından bozma nedeni sayılmamıştır. Yargılama sürecindeki işlemlerin kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların yukarıdaki eleştiri dışında doğru biçimde belirlendiği anlaşıldığından; sanık müdafiinin yerinde görülmeyen temyiz itirazlarının reddiyle, hükmün ONANMASINA, 2-)Sanık ... yönünden verilen hükmün incelenmesinde; Suç tarihinde sanığın kullandığı telefon numarasına ait HTS raporunun getirtilmesi, sanığın ifadelerinde adı geçen ...isimli şahısların temini ile tanık olarak beyanlarının alınması, dosya içerisindeki 04.07.2014 tarihli ihbar tutanağında ismi belirtilmeyen ancak telefon numarası bulunan ihbarcının araştırılarak bulunması halinde tanık olarak beyanının alınması; sonucuna göre tüm deliller birlikte değerlendirilerek sanığın hukuki durumunun tayin ve takdiri gerekirken eksik araştırmaya dayalı olarak hüküm kurulması, SONUÇ : Kanuna aykırı, sanık müdafileri ve Cumhuriyet savcısının temyiz itirazları bu sebeple yerinde olduğundan, hükmün BOZULMASINA, 30/06/2015 tarihinde oybirliğiyle karar verildi. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 