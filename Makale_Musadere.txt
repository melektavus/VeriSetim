MALVARLIĞINA İLİŞKİN BİR EMNİYET TEDBİRİ OLARAK TÜRK CEZA YASASI'NDA MÜSADERE Yazarın Adı : ÖYKÜ D. AYDIN,ARAŞ. GÖR. Ankara Üniversitesi Hukuku Fakültesi Belge Türü : Makale Eserin Konusu : CEZA VE CEZA USUL HUKUKU ANKARA,1993 İÇİNDEKİLER I-GENEL <BR>OLARAK <BR>II-TCY'NIN <BR>36. <BR>MADDESİ <BR>HÜKMÜ <BR> 1. <BR>Genel <BR>Olarak <BR> 2. <BR>TCY'nın <BR>36/1. <BR>maddesi <BR>hükmüne <BR>göre <BR>suçla <BR>ilgili <BR>eşya <BR>(suçta <BR>kollanılan, <BR>kullanılmak <BR>üzere <BR>hazırlanan, <BR>suçtan <BR>meydana <BR>gelen <BR>eşya) <BR> A. Suçta <BR>kullanılan <BR>eşya <BR>B.Suçta <BR>Kullanılmak <BR>Üzere <BR>Hazırlanan <BR>Eşya <BR>C.Suçtan <BR>Husule <BR>Gelen <BR>Eşya <BR> 3. <BR>Mahkûmiyet <BR>Koşulu <BR> 4. <BR>Şeyin <BR>fiilde <BR>methali <BR>olmayan <BR>kimselere <BR>ait <BR>olmaması <BR>koşulu <BR> III. TCY'NIN <BR>36/2. <BR>MADDESİ <BR>DÜZENLEMESİ <BR>IV-MAHKEME <BR>KARARI <BR> I-GENEL OLARAK TCY'nın düzenlediği emniyet tedbirlerinden biri de müsaderedir. Müsadere, 11. madde ile cezalar arasında sayılmamıştır. Suç failine ait olmayan eşyanın da müsadere edilebilmesi (m. 36/2), hükümlünün Ölümüne rağmen müsaderenin infazı (m. 96 /2) müsaderenin ce2a olmadığı düşüncesini destekleyicidir [1]. Müsadere, TCY'nın düzenlediği malvarlığına ilişkin tek emniyet tedbiridir. Müsaderenin uygulanma amacı da tüm emniyet tedbirlerinde olduğu gibi, yeni suçların işlenmesinin önlenmesidir [2] <BR>. Müsadereye hükmedilme esasının "şeyin tehlikeliliği" olduğundan da sözedilmektedir. Müsadereyle ilgili olarak karşılaştırmalı hukukta özellikle İtalya ve Almanya'da müessesenin bir emniyet tedbiri olarak düzenlendiğini ve yasa koyucu tarafından sistemli olarak hükme bağlandığını görüyoruz [3]. Ancak İtalya da öğretinin dikkate değer bölümü müsaderenin fer'i cezalar kategorisine sokulması gerektiğini de iddia etmektedir [4]. Müsadere, devlet tarafından bir suçla ilgili ya da bizatihi suç teşkil eden eşyaya el konulmasıdır [5]. Müsadere, niteliği gereği sürekli bir tedbirdir "misura perpetua". Müsaderenin konusu "şey"dir. Canlı, cansız, taşınır, taşınmaz herşey müsadereye konu olabilir [6]. Bir şeyin müsadere edilebilmesi için onun yasaca belirli bir amaca tahsis edilmemiş olması ya da devletin mülkiyetinde bulunmaması gerekir. Zanardelli Yasasının 36. maddesiyle düzenlediği "müsadere" müessesesi dönemin İtalyan öğretisinde ceza olarak görememiştir. Müsaderenin ceza olmamasından doğan sonuçlar da yalnızca sanığın başvurusu söz konusu olsa bile istinaf mahkemesinin müsadereye hükmedebilmesi, suçların içtimaına ilişkin kuralların müsaderede uygulanmaması gibi sonuçlardı[7]. Müsaderenin açıkça emniyet tedbiri olarak düzenlendiği italyan sisteminde müsadere ile ilgili olarak yargıcın 202. maddeye göre "sosyal tehlikelilik saptaması" ('accertamento della pericolosita sociale') yapmasının 236. maddeye göre mümkün olmaması ve emniyet tedbirlerine egemen bazı ilkelerin müsadereye uygulanmaması nedeniyle müessesenin tam bir emniyet tedbiri olmadığı savunulmuştur. Müsaderenin hem Ödetici (Özellikle mahkûmiyete bağlı hükmedildiği hallerde) hem önleyici ve hem de tedbir (mahkûmiyetin söz konusu olmadığı hallerde) niteliği onun "sui generis" bir müessese olarak da görülmesine yol açmıştır [8]. II-TCY'NIN 36. MADDESİ HÜKMÜ 1. Genel Olarak TCY 36. maddesi ile "Mahkûmiyet halinde cürüm veya kabahatte kullanılan veya kullanılmak üzere hazırlanan veya fiilin irtikabından husule gelen eşya fiilde methali olmayan kimselere ait olmamak şartıyla mahkemece zabt ve müsadere olunur. Kullanılması, yapılması, taşınması, bulundurulması veya satılması cürüm veya kabahat teşkil eden eşya bir ceza mahkûmiyeti olmasa ve faile ait bulunmasa hile mutlaka zapt ve müsadere olunun Taşınması memnu olmayan silahların ruhsatsız taşınması halinde de zapt ve müsaderesine hükmolunur" düzenlemesini getirmiştir. Yasamız özel kısmında da türlü suç hipotezleri ile ilgili olarak müsadere tedbirine yer vermiştir. Yasamızda, İtalyan sistemindeki -daha önce mehaz yasada da varolan seçimlik ya da zorunlu müsadere ayrımı yer almamıştır. (TCY'nın 36. maddesinin 1. fıkrası mehazda "olunabilir" biçiminde kaleme alınmış ve seçimlik müsadere uygulamasını öngörmüştü). Müsadere söz konusu olunca "tehlikelilik" ya da "şeyin tehlikeliliği" kavramından anlaşılması gereken kendiliğinden "şey"in tehlikeliliği değildir. Objektif bir tehlikelilik olarak değerlendirilen şeyin tehlikeliliği, şeyin failin elinde bulunmasının onda yaratabileceği sübjektif tehlikeliliktir. Burada söz konusu olan şeyin failde suç fikrini ve suç işleme isteğini canlı tutacağı gerçeğidir [9]. Tedbirle, şeyin potansiyel tehlikeliliğinin faile geçmesi önlenmiş olacaktır[10]. Yasamızın 36. maddesinin 2. fıkrasında düzenlenen müsaderede ise kendiliğinden; üretimi, kullanılmış taşınması, bulundurulması, satılması yasak olan şeyin tehlikeliliği söz konusu olmakta ve bunun da bir emniyet tedbiri olduğu kabul edilmektedir. Ancak, Boscarelli, polis tedbiri niteliğinden de söz etmektedir[11]. Gerçekten, Boscarelli'nin bu görüşü TCY 36/2. madde düzenlemesi bakımından değerlendirilmeye değerdir. Herşeyden önce, 2. fıkraya göre hükmedilecek müsaderede bir mahkûmiyetin söz konusu olmasına gerek yoktur. Kullanılması, yapılması bulundurulması veya satılması cürüm veya kabahat teşkil eden eşya bir ceza mahkûmiyeti bulunmasa ve faile ait olmasa da zapt ve müsadere olunacaktır. Emniyet tedbirleri bir mahkûmiyet kararı dolayısı ile hükmedilen tedbirlerdir. Oysa, burada müsadereye her halde mahkûmiyet kararından önce hükmedilmektedir. Her koşulda şey ile failin ilişkisi suç teşkil etmektedir, eder ya da edecektir. Ancak burada şeyin müsadere edilmesi, o şeyle ilişkili failin bir suç işlemiş olması nedeniyle ve gelecekte de suç işleyebileceği güçlü varsayımıyla yapılmamakta, aksine o şey kiminle ilişkili olursa olsun, şeyin kendisinin çevreye saçtığı tehlikelilik nedeniyle yapılmaktadır. Bu, emniyet tedbirlerinin ruhuna uygun değildir. Gerçekten, burada bir fail bile gerekmemektedir. Örneğin, ruhsatsız bir silahın çantasında bulunduğu kişi daha sonradan ruhsatsız silah taşımak suçunun yargılamasında silahı çantasına başkasının koyduğunu kanıtlayıp beraat etse bile silahın müsaderesine hükmedilecektir[12]. Burada müsadereye şeyin sanıkta yaratacağı tehlike nedeniyle değil şeyin herkeste yaratacağı tehlike nedeniyle yani polis tedbirlerine özgü bir tehlikelilik anlayışıyla hükmedilecektir. Emniyet tedbirine belirli bir failin yeni suçlar işlememesi için hükmedilirken, polis tedbirlerinde genel olarak "suçların işlenmemesi" aranmaktadır. CMUY'na göre de suç konusu olmayıp münhasıran müsadereye tabi bulunan eşyanın müsaderesine sulh yargıcı tarafından duruşma yapılmaksızın karar verilir (m. 392/2). Duruşma yapılmaması da tedbire emniyet tedbirinden çok önleme -polis tedbiri-niteliği kazandıran bir durumdur. Müsadere, yasamıza göre sürekli bir tedbirdir. Müessesesenin mantığı da bunu gerektirir. 2. TCY'nın 36/1. maddesi hükmüne göre suçla ilgili eşya (suçta kollanılan, kullanılmak üzere hazırlanan, suçtan meydana gelen eşya): Yasa, müsadereye tabi olacak eşyayı sayma yoluyla belirtmiştir. Suçun cürüm veya kabahat olması, kasdi veya taksirli olması önemli değildir. Mehaz yasa kabahatlerde değil cürümlerde müsadereyi esas olarak kabul etmiştir. Kabahatlerde konu, yasanın açık düzenlemesine bırakılmıştır. Yasamıza bu hükmün alınmaması isabetli olmamıştır. Kabahate konu teşkil eden eşyanın yaratabileceği "tehlikelilik" nispeten Önemsiz bir tehlikelilik olabilir. Bu bakımdan maddenin, kabahatlerde müsadereyi esas değil istisnaen kabul etmesi gerekirdi. A. Suçta kullanılan eşya Suçun işlenmesinde kullanılan, suçun kendileriyle işlendiği şeylerdir (para, silah, kimyasal madde vs. her türlü eşya olabilir). Müsadere için şeyin, suçta kullanılabilmesi yetmez, kullanıldığının ya da kullanılmak üzere hazırlandığının sabit elması gerekir. Ancak 36/1. maddeye göre, müsadere uygulanabilmesi için mahkûmiyet koşul olduğuna göre, buradaki hazırlık en aşağı eksik teşebbüs aşamasında kalmış bir hazırlık olmalıdır. Yoksa fiil hazırlık hareketlerinde kalmış, icra safhasına geçilmemişse müsaderenin söz konusu olamaması gerekir[13]. İtalyan öğretisinde suçun icrasıyla doğrudan ve yaşamsal İlişkisi bulunan eşyanın suçta kullanılan eşya olarak müsadere edilebileceği kabul edilmektedir[14]. İtalyan Yargıtayı ise hazırlık harekeli, icra hareketi ayrımı yapmaksızın, şey ile suçun tartışmasız ve sübjektif olarak, birincinin ikincisinin işlenmesini olası kılacak-en azından onun failin öngördüğü ve istediği biçimde işlenmesini olası kılacak-biçimde araçsal bir bağ ile bağlı olması gerektiğini, bir tür, şey ile suç arasında araçsal nedensellik ilişkisi olması gerektiğini kabul etmektedir[15]. Bu nedensellik ilişkisi suçun İşlenmesi bakımından etkili, doğrudan ve acil olmalıdır. Burada araçsal ilişki gelecekte de yinelenebilecek bir cezai aktiviteye işaret etmelidir[16]. Bu nedenle, İtalyan Yargıtayı fahişelik yapmakta kullanılan ya da hırsızlık yaptıktan sonra kaçmakta kullanılan otomobillerin müsadere edilemeyeceğine karar vermiştir [17]. Bizim sistemimizde ise, suçun işlenmesinde anormal biçimde ve yalnızca tesadüfi olarak kullanılan araçların da müsadere edilebilmesi gerekir. Bir otomobil kasıtlı olarak adam öldürmede kullanılmışsa müsadere edilecektir. Bu bakımdan şeyin objektif olarak suç işlenmesine yarayıp yaramayacağı konusu önem taşımaz. Yasamız suç işlemekte kullanılan ya da kullanılmak üzere hazırlanan eşyadan söz ettiğine göre suçun işlenmesini kolaylaştıran eşya da müsadere edilebilmelidir. Bu bakımdan aslında yukarıda değindiğimiz, İtalyan Yargıtayı'nın doğrudan, vazgeçilmez araç olma bağlanımdaki nedensellik İlişkisi sağlam bir ölçü değildir, İtalyan Yargıtay'nın kendisi de son zamanlardaki bir kararıyla bunu içtihad etmiştir[18]. B.Suçta Kullanılmak Üzere Hazırlanan Eşya Suçta kullanılmak üzere hazırlanmış eşya deyimi eksik ya da tam teşebbüs safhasında kalan suçlarda kullanılan eşyayı kapsadığı gibi (gerçi, teşebbüs derecesinde kalan suç da suçtur ve bunda kullanılan eşya suçta kullanılan eşyadır) failce istenmiş, ancak etkili olarak kullanılamamış, yetersiz ya da elverişsiz ya da suçta kullanılan diğer araçlara göre yardımcı ya da ikincil planda kalmış eşyayı da kapsar[19]. C.Suçtan Husule Gelen Eşya Mevcut değilken suç nedeniyle oluşmuş eşya örneğin izinsiz haşhaş üretiminde üretilen haşhaş bitkileri suçtan husule gelen eşyadır. Tağyir veya tahvil edilmek suretiyle meydana gelen eşya da bu anlamdadır. Bu noktada doğrudan ya da dolaylı olarak bir ayırım söz konusu olabilir. Çalınmış eşyanın satılmasından elde edilen para suçtan dolaylı olarak husule gelen eşyadır [20]. Yargıca sınırsız ve belirsiz bir takdir marjı bırakmamak için bazı Ölçüler ileri sürülebilir, ilk olarak "ani maddi sonuç" ölçütü ya da "suçtan ani elde edilen ekonomik yarar" ölçütü düşünülür[21]. 3. Mahkûmiyet Koşulu Eşyanın suçla ilişkili olması kendiliğinden müsadere edilmesini gerektirmez. TCY'nın 36. maddesinin 1. fıkrasına göre "mahkûmiyet" koşulu da söz konusudur. Beraat halinde müsaderenin uygulanmaması doğaldır. Ancak cezanın failin sübjektif hali nedeniyle -yaş, akıl hastalığı gibi-uygulanmaması müsadereye engel olmaz. Bu bakımdan Dönmezer-Erman'ın zikrettiği ve 36/1. maddenin ceza hükmü olduğu düşüncesini destekleyici olarak işaret ettiği Yargıtay'ın henüz on bir yaşını bitirmeyen ve 53. madde hükmüne tabi olan küçük hakkında suç eşyası dolayısıyla müsadereye karar verilemeyeceğini belirten kararı[22] <BR>isabetsizdir. Yargıtay'ın aksi kararlan da müsaderenin tedbir olduğuna ve Örneğin yaş küçüklüğü nedeniyle ceza verilmese bile müsaderenin uygulanabileceğine yöneliktir[23]. Bu bakımdan Erem'in "kanun mahkûmiyet halini aradığına göre, her türlü 'beraat kararları' bu ibarenin şümulü dışında kalacağından, beraat sebeplerine göre tefrikte bulunmağa lüzum yoktur. Bu sebeple suç sabit olmakla beraber, failin ceza sorumluluğu olmadığından (küçüklük hali gibi) beraat kararı verilmesi halinde suçla ilgili eşyanın müsaderesine karar verilemez. Yargıtay da böyle içtihat etmiştir" [24] <BR>sözleri iki bakımdan tartışılmalıdır. Öncelikle failin ceza sorumluluğu söz konusu değil ancak suçu işlediği sabitse emniyet tedbiri yargılaması sonunda verilecek karar "beraat kararı" olması gerekse de Yargıtay, emniyet tedbiri yargılanmasının farklı yönünü vurgularcasına "ceza tertibine yer olmadığı" ("ceza tatbikine mahal olmadığı") kararını vermektedir. Yargıtay bu hususa titizlikle dikkat etmektedir[25]. Yargıtay'ın zikredilenden yeni ve farklı içtihatları da bulunmaktadır. Aksi görü5 müsadereyi ceza olarak (TCY'nın 36. maddesinin 1. fıkrası söz konusu ise) kabul eden görüş[26] <BR>tutarlı olmakla birlikte müesseseyi tedbir olarak kabul eden yaklaşım İçin aynı şey söylenemez. Ceza davasını düşüren nedenler mevcut olduğunda da müsadere kararı verilemeyecektir. Mahkûmun ölümü (m. 96/1), genel af (m. 97), şikayetten vazgeçme (m. 99) hallerinde 36. maddenin 1. fıkrası uygulanmaz [27]. Ancak 100. maddeye göre bir kez müsadere edilmiş eşya umumi veya hususi aflar ya da zarar görenin şikayetinden vazgeçmesi nedeniyle geri istenemeyecektir. Yasanın bu hükmü olmasa idi bu hallerde geri istemenin mümkün olacağı kabul edilebilirdi. Yine, davanın ön ödeme ile düşmesi hali de 119. maddenin 8. fıkrası hükmü nedeniyle müsadereyi etkilemeyecektir. Cezayı düşüren nedenler ise müsaderenin infazına engel olmamaktadır. Bu durumda bir kez hükmedilmiş müsadereye Ölüm Ölümden önce kesinleşmişse-ve özel af etki etmeyecektir. TCY nın 92. maddesine göre "tazminat kabilinden olan cezayı nakdi ve zapt ve müsaderesi kanunen mecburi olan eşya ile muhakeme masrafları tecil olunmaz," 36/1. maddeye göre müsadere edilen eşya da kanunen müsaderesi mecburi eşyadır. Ancak burada yasamız bakımından bir çelişki söz konusudur. Bu noktada sistemimize göre müsaderesi mecburi olmayan eşya var mıdır sorusu akla gelir. Anlaşılıyor ki, TCY'nın 36. maddesinde mehaz yasanın yaptığı takdiri "fatoltativa" zorunlu "obligatoria" müsadere ayrımı yapılmamış 36/1. maddenin takdiri müsadereyi, 36/2. maddenin ise zorunlu müsadereyi düzenlemeleri gerekirken bu kabul edilmemiş, madde her koşulda zorunlu müsadereyi temel olarak kabul etmiştir. Oysa 92. madde ile mehaz yasadan "... zapt ve müsaderesi kanunen mecburi olan eşya tecil olunmaz." hükmü alınmıştır. Mehaz yasanın 92. maddesi aslında tedbir niteliği çok daha ağır basan ve mehazda "zorunlu müsadere" olarak öngörülmüş 36/2. maddeyi kastetmektedir. Bu nedenle en azından bizim yasal düzenlememizin çelişkisi bakımından 92. maddenin 36/2. maddeye göndermede bulunduğu kabul edilmelidir. Mehaz yasa sistemine göre ancak müsaderesi mecburi eşya söz konusu olduğunda tecil söz konusu olmamaktadır. Oysa 36/1. madde hükmünde öngörülen takdiri müsadere hipotezinde tecil mümkündür. Mantık da bunu gerektirir. Mehaz yasanın 36. maddesinin birinci fıkrası hükmüne göre yargıç müsadereye hükmedip hükmetmemekte serbest olduğuna göre evleviyetle bu hükmü tecil etmekte de serbest olabilmelidir. 4. Şeyin fiilde methali olmayan kimselere ait olmaması koşulu Yasanın suçla ilgili olmalarına karşın başkasına ait olan eşyanın müsadere edilemeyeceğini öngörmesi müessesenin amacına uygundur[28]. Müsaderenin amacı da bir tedbir olarak, eşyanın failin elinde kalmasının ileride onun suç işleme olasılığını artırabileceği gözetilerek, kriminojen eşyayı -failin elinde olduğunda kriminojen hale gelebilecek eşyayı-failden uzak tutmak ve bu yolla toplumsal korunmayı sağlamaktır. Madde metninin "eşyanın fiilde methali olmayan kimselere ait olmaması" gibi olumsuz bir İfade biçimini tercih etmesinin nedeninin eşyanın kime ait bulunduğunun kanıtlanması zorunluluğunun sınırını daraltmak olduğu belirtilmiştir[29]. Buna göre müsadere için, eşyanın fiilde methali olmayan kimselere ait olduğunun belirli olması yeterlidir. Eşyanın suçluya ait olduğunun kanıtlanması şart değildir. Aidiyet kavramının kapsamı konusunda iki görüş mevcuttur: Bir görüş, kavramın mülkiyet hukuku -eşya hukukunun en geniş açılımında kapsamı olacağını ve böylece örneğin üçüncü kişiler yararına tesis edilmiş her türlü ayni hakların da korunacağını kabul ederken[30]; (İtalyan Yargıtayı da aidiyeti geniş kabul etmekte[31] <BR>ancak taşınırların suçta kullanılmaları halinde " intestazione fittizia'nın engellenmediğini kabul etmektedir[32]. Diğer bir görüş aidiyeti mülkiyet hukukunun dar anlamında almaya taraftardır. Bu son görüşe göre müsadere, yalnızca mülkiyet hakkı söz konusuysa mümkün olamamak ancak ayni haklara sahip olan üçüncü kişiler bu haklarını devlete karşı ileri sürebilmelidirler[33]. Fail ve fiilde methali olmayanların ortak mülkiyetinin söz konusu olması durumunda müsaderenin failin ya da fiilde methali olanın hisseleri ölçüsünde etkili olacağı kabul edilmektedir[34]. Şeyin kime ait olduğu suç anında değil müsadere anındaki aidiyet bazında değerlendirilmelidir. Bunun kabulü, hem tehlikelilik yargısının geleceğe ilişkin olarak müsadere anında değerlendirilebilmesi, hem de suç anından sonra iyi niyetli alıcının korunması içindir[35]. Kötü niyetli alıcı her koşulda özel hukuk tarafından da korunmamak-tadır. Suçta kullanılmış bir otomobilin mahkûm tarafından noterde satın alınmış ancak trafik siciline kaydının yapılmamış olması halinde otomobilin trafik acilinde başkasının adına kayıtlı bulunması, -trafik siciline yapılan kaydın bildirici mahiyette olması nedeniyle-müsadereye engel olmayacaktır [36]. "Fiilde methali bulunmama" kavramı da açılmalıdır. Fiile psikolojik ya da fiziksel olarak onay gösterenler, fiili sonuca götürenler, işlenen fiile bağlı olarak başka bir suç teşkil eden fiili işleyenler (örneğin çalınan malı bilerek satın alanlar) fiilde methali bulunan kimselerdir [37]. İtalyan Yargıtayı her türlü iştirak halini ve cezalandırılmayacak bir hareket olsa bile, bağlantıyı fiilde methali olma kavramı içinde görmüştür[38]. Ancak fiilin İşlenmesine neden olmayan ve cezalandırılamayan her türlü bağlantının fiilde methali olma kavramının kapsamı içinde görülmesinin, ceza sorumluluğunun şahsiliği ilkesiyle çelişeceği de haklı olarak ileri sürülmüştür[39]. Bu bakımdan müsaderenin yalnızca suçun failleri ve şeriklerine ait eşyayı etkileyebileceğini kabul eden öğretiye katılmak gereklidir [40] <BR>. Tüzel kişi nam ve hesabına hareket eden bir failin söz konusu olması durumunda tüzel kişinin de fiilde methali bulunmayan kimselerden sayılabilmesi mümkündür[41]. Şüphesiz burada kamu hukuku tüzel kişileri için bir sorun doğmayacaktır. Çünkü devlet malı her halde müsadere edilemez. Fiilde methali olmayanlar kavramı suça yabancı olmasalar da doğallıkla mağdur ya da suçtan zarar görenler dahildir. Bu bağlamda yasamızın "fiilde methali olmama" ifadesi çok yerinde ve YİCY'nın "suça yabancı kimse" "persona estranea al reato" ifadesinden, bu tartışmayı ilk bakışta dışlayacak biçimde, dardır. Mağdurun fiilde methali olması düşünülemez. Fail ya da fiilden fayda sağlayanlar eşyada değişiklik yapmış olsalar da mağdura ait eşya müsadere edilemez[42]. Burada kastedilen katılma, birleşme, işleme vs. durumlarla mağdurun eşyasının fail ya da suçtan yarar elde eden diğer kimselerce değiştirilmiş olmasıdır. Bir eşyanın müsadere edilebilmesi için onun faile ait olduğunu isbata gerek yoktur. Fiilde methali olmayan üçüncü kişilere ait olmadığının isbatı yeterlidir. İtalyan Yargıtayı suça yabancı olan kimse İle yargılamaya, yabancı olan kimseyi de ayırmıştır[43]. Böylece türlü nedenlerle yargılamanın dışında kalan kimsenin fiille ilişkisi varsa ona ait eşya müsadere edilecektir. Bu bağlamda kanımızca 11 yaşından küçük olduğu için hakkında duruşma yapılamayacak küçüğün şeriki olduğu bir cezai fiilde ona ait eşya müsadere edilebilecektir. III. TCY'NIN 36/2. MADDESİ DÜZENLEMESİ 36. maddenin 2. fıkrasına göre kullanılması, yapılması, taşınması, bulundurulması ve satılması cürüm veya kabahat teşkil eden eşya bir ceza mahkûmiyeti olmasa ve faile ait bulunmasa bile mutlaka zapt ve müsadere olunur. Maddenin üçüncü fıkrası, da taşınması memnu olmayan silahların ruhsatsız taşınması halinde de zabt ve müsaderesine hükmolunacağını, dolayısıyla bu hipotezde de ikinci fıkra hükmünün geçerli olduğunu hükme bağlamaktadır. YİCY'nın 240. maddesinin 4. fıkrasına göre idari bir yetkilendirme söz konusu olursa üretimi, kullanılması, taşınması, bulundurulması ve samimi suç teşkil eden eşya müsadere edilemeyecektir. İtalyan öğretisinde, bu İdari yetkilendirmenin suçun işlenmesi anında değil tedbirin uygulanması anında varolmasının müsadereye engel olmak bakımından yeterli olduğu kabul edilmektedir [44]. Suç teşkil eden eşyanın müsaderesi mutlak ve objektif bir suçluluk teşkil etmesi nedeniyledir [45]. Bu nedenledir ki yasa, bunların failden başkasına ait olsalar bile müsadere edileceğini hükme bağlamaktadır. Failden başkası da olsa kimsenin objektif suçluluk teşkil eden bir şey üzerinde hakkı olduğu İddia edilemez. IV-MAHKEME KARARI: Müsadereye mahkeme kararı ile hükmedilir. (TCY m. 36, CMUY, m. 392). Müsadere hükmü mahkûmiyet hükmü ile birlikte verilir. Mahkûmiyet hükmünde müsadere dikkate alınmamışsa mahkemeden karar istenecektir (CMUY, m. 392). CMUY'na göre müsadere her türlü takipten ayrı olarak ittihaz olunur (m. 392). Erem'in belirttiği gibi, bu bizatihi müsadereye tabi eşya hakkında geçerli bir kayıttır [46]. Çünkü, bu eşya mahkûmiyet hükmü olmasa bile müsadere edilecektir. 36/1. maddeye göre suçla ilgili eşyanın müsaderesinin her türlü takipten ayrı olarak ittihaz olunması mümkün değildir. Yasa, bu halde "mahkûmiyet" şartını koymuştur. Daha Önce 92. madde hükmüyle bağlantılı olarak belirttiğimiz gibi TCY'nın 36. maddesinin mehazda olduğu gibi zorunlu ve takdiri müsadere ayrımını yapmamış olması isabetli olmamıştır. Oysa özellikle 1. fıkrayla ilgili verilecek müsadere kararını yargıcın takdirine bırakmak gerekir. Somut olayda, suçta kullanıldığı, kullanılmak üzere hazırlandığı veya suçtan husule geldiği saptanmış ve fiilde methali olmayan kimselere aidiyeti de kanıtlanmamış eşyanın mahkûmiyet halinde müsaderesinin gerekip gerekmediğini yargıç tartılmalıdır. Böylelikle hiçbir ekonomik değeri olmayan ve de tesadüfen suç aleti olarak kullanılmış -taş, sopa, süpürge vs.-eşyanın gerekmediği halde müsaderesi önlenmiş olur. [1] <BR>Ereni, Ümanist Doktrin Açısından Türk Ceza Hukuku,C. II, Ankara: Seçkin Kitabevi, 1985, s. 384. [2] <BR>Massa, s. 983; Erem, s. 385. [3] <BR>YİCY'nın 236. maddesi delaletiyle m. 240: "Müsadere. Yargıç, mahkûmiyet halinde suçun işlenmesinde kullanılan ya da kullanılmak için hazırlanan ve/veya suç dolayısıyla meydana gelen ya da kazanılan şeyin müsaderesine hükmedebilir.1) Suçun geliri olan 2) Üretimi, kullanılması taşınması, bulundurulması, el değiştirmesi suç oluşturan şeyler, mahkûmiyet söz konusu olmasa bile müsadere edilirler. Birinci fıkranın birinci paragrafı ve 1 no'lu cümlesindeki hükümler, şey, suçla ilişkisi olmayan kimselere aitse uygulanmazlar, iki no'lu cümlede yazılı hüküm, şeyin suçla . ilişkili olmayan kişiye ait olması ve üretime, kullanıma, taşınmaya, bulundurulmaya, el değiştirmeye, iznin, yetkili otoritece verilebilmesi halinde uygulanmaz." [4] <BR>Caraccioli, s. 610. [5] <BR>Manzini, III, s. 385. [6] <BR>Manzini, III, s. 385. [7] <BR>Caraccioli, ss. 20-21. [8] <BR>Crespi, Stella, Zuccala, Gonunentario breve al codice penale,Milano, Giuffre, 1992. s. 549. [9] <BR>Massa, "Confisca (dir. e proc. pen.)," Ene. D., s. 983. [10] <BR>Bettiol-Pettoello-Mantovani, s. 990. [11] <BR>Boscareli, Compendio di diritto penale, parte generale,7a ed., Milano, Giuffre, 1991, s. 339. [12] <BR>Erem s. 386. [13] <BR>aks. Ereni, s. 387-383. Ancak yazar da " . . . müsadere için şüphesiz, fiilin cezayı müstelzim teşebbüs safhasına girmiş olması lazımdır. Çünkü müsadere eğer eşyalar bizatihi suç teşkil etmiyorsa ancak "mahkûmiyet halinde mümkündür" dediğine göre yukarıdaki saptama bakımından bir ayrım yapmak gereklidir. Buna göre, eğer suçun yalnızca bir şey ile ya da belirli şeylerin birleşmesi ile işlenebileceği Kabul ediliyorsa suçun eksik teşebbüs derecesine varamaması halinde müsadere mümkün olamayacaktır. Ancak, cürmi hareketin icrası sırasında ayrılabilen, tek tek ya da sırayla kullanılabilen eşyada; bunlardan biri, birkaçı kullanılmış, suç oluşmuş, ancak diğerleri de aynı amaç için hazır bulunduruluyorsa, diğerlerinin kullanılmaması müsadere edilmelerine engel değildir. Örneğin, bir köyü basan teröristlerin baskın sonrası hücre evinde yakalanıp yargılama sonunda mahkûm edilmeleri halinde yalnızca baskında kullanılan silahlar değil hücre evinde kullanılmak üzere hazırlanmış diğer silahlar da müsadere edilecektir. [14] <BR>Alessandri, "Contisca nel diritto penale," Dig pen., s. 44. [15] <BR>C. 20.2.1990, Giust. pen., 1991, II, s. 42; C. 30.6.1987, Giust. pen., 1991, ±1, s. 421; C. 3.5.1985, R.pen., 1986,s. 836; C. 22.5.1978, C. pen. Mass., 1980, s. 47; C. 7.6.1972,C. pen. Mass., 1973, s. 1214; C. 29.1.'971, C. pen. Mass., 1972; s. 494; C. 24.6.1969, C. pen. Mass., 1970, s. 1294. [16] <BR>C. 19.3.1986, C. pen., 1987, s. 2115. [17] <BR>C. 29.1.1971, C. pen. Mass., 1972, s. 494; G. 24.6.1969, C.pen. Mass., 1970, s. 1294. [18] <BR>C. 2.3.1989, Giust. pen., 1990, II, s. 363. [19] <BR>Manzini, III, s. 388. [20] <BR>Matizini, III, 388. [21] <BR>Alessandri, s. 52. [22] <BR>YCGK. 20.11.1939, E. 305, K. 320; 3. CD, 30.10.1946, F. 7379, K. 9425, Zikr.Dönmezer/Erman, Nazari ve Tatbiki Ceza Hukuku, 9. b., C. II, İstanbul; Beta Basım Yayım Dağıtım, 1986, s. 752. [23] <BR>Örn. "Müsadere bir ceza değildir. Suç işleyen kişiye yaşının küçüklüğü nedeniyle ceza tertip edilmese bile, suçta kullanılan bıçağın zoralımına karar verilmelidir" YCGK. 14.6.1982, 552. Zikr. İçel-Yenisey, Karşılaştırmalı ve Uygulamalı Ceza Kanunları, 3.b. İstanbul: Beta Basım Yayım Dağıtım, 1990, s. 671. [24] <BR>Erem, II, s. 388. [25] <BR>"Suç tarihinde on beş yaşını ikmal etmeyen ve farik ve mümeyyiz bulunmayan küçük hakkında yargılama yapılarak fiil sabit olmadığı halde beratine ve subutü halinde ceza tertibine mahal olmadığına karar verilmek lazım gelirken. . . " 2 GD. 11.10. 1945, E. 8550, K. 8205. Yine "Farik ve mümeyyiz olmadığı anlaşılan sanık T'nin hakkında uygulanan 54. madde gereğince yapılacak yargılama neticesinde suçu sabit olup olmadığı Kararda gösterilerek beraatine veya hakkında ceza tertibine yer olmayacağına karar verilmek lazım gelirken fiilin sabit olup olmadığı meskut geçilerek hiçbir ceza tertip olunamayacağından bahisle..." CGK. 1.10.1945, E. 99, K. 96. [26] <BR>bz. Dönmezer/Erman, s. 752. [27] <BR>Erem, s. 388. [28] <BR>Erem, s. 389. [29] <BR>Erem, s. 389. [30] <BR>Chiarotti, La nozione di appartenenza nel diıitto penale, s. 91; Massa,Confisca, s. 983. [31] <BR>Zikr. Crespi/Stella/Zuccala, s. 551. [32] <BR>Crespi/Stella/Zuccala, s. 551. [33] <BR>Alessandri, Confisca, s. 54; Guarneri, Confisca (dir. pen.), Nov. D., 1940, s. 42. [34] <BR>C. 30.1.1987, R. pen., 1988, s. 81. "Müşterek mülkiyete konu olan bir taşınır malın suçta kullanılması halinde, sanığın hissesinin zoralımına karar verilebilir" (GGK. 11.6.1984, zikr. İçel-Yenisey, s. 671). [35] <BR> Alessandri, s. 54; Manzini, III, s. 390; Frosali, III, s. 583 yine bz.Cbrte Cost. 19.1.1987, n. 2, F.it. 1987,1, s. 1364. aks. C. 12.1.1959, Giust. pen., 1959, II, s. 859. [36] <BR>ayn. yön. bir İtalyan Yargıtay karan C. 30.9.1988, C. pen., 1989, s. 2 183). [37] <BR>De Marsico, II cod pen illustrato, s.965; Frosali, III., s. 583; Manzini, III, s. 390. [38] <BR>C. 19.1.1979, Giust pen., II, s. 529. [39] <BR>Alessandri, s. 55. [40] <BR>Massa, s. 983. [41] <BR>Pret. Napoli, 13.5.1976, F. it. 1977, II, s. 30;Alessandri, s. 55. [42] <BR>C. 28.1.1988;R. pen., 1989, s. 261; G. 14.11.1978, C.pen. Mass., 1980, s. 878; C. 29.11.1971, C. pen. Mass., 1972, s. 1917. [43] <BR>ayn. yön. YCGK.. 14.6.1982, bz. yuk. s. "Müsadere bir ceza değildir. Suç işleyen kişiye yaşının küçüklüğü nedeniyle ceza tertip edilmese bile, .suçta kullanılın bıçağın zoralımına karar verilmelidir." [44] <BR>Frosali, III, s. 583. [45] <BR>Erem, s. 391. [46] <BR>Erem, s. 390. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 