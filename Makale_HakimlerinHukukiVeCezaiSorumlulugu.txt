HAKİMLERİN HUKUKİ VE CEZAİ SORUMLUĞU Yazarın Adı : MELİKŞAH AYDIN,ARŞ. GÖR. Selçuk Üniversitesi Hukuk Fakültesi Hukuk Tarihi Anabilim Dalı Araştırma Görevlisi Belge Türü : Makale Eserin Konusu :ANAYASA HUKUKU, CEZA VE CEZA USUL HUKUKU KONYA,2017 JUDICIAL AND CRIMINAL RESPONSIBILITY OF JUDGES İÇİNDEKİLER ÖZ <BR> I. <BR>İSLAM <BR>VE <BR>OSMANLI <BR>HUKUKUNDA <BR>HAKİMLERİN <BR>SORUMLULUĞU <BR> A. HUKUKİ <BR>SORUMLULUK <BR>1-Genel <BR>Olarak <BR> 2. Hakimin <BR>Taksirle <BR>Haksız <BR>Hüküm <BR>Vermesi <BR>3-Hakimin <BR>Kasten <BR>Haksız <BR>Hüküm <BR>Vermesi <BR>4-Hakimin <BR>Yargılama <BR>Usulü <BR>ve <BR>İşleyişinden <BR>Kaynaklanan <BR>Bir <BR>Sebeple <BR>Hatalı <BR>Hüküm <BR>Vermesi a.Dava <BR>Konusu <BR>Mal <BR>Olan <BR>Hukuk <BR>Davalarında <BR>b.Dava <BR>Konusu <BR>Mal <BR>Olmayan <BR>Hukuk <BR>Davalarında <BR>c.Ceza <BR>Davalarında <BR> d. Hem <BR>Şahıs <BR>Hakları <BR>Hem <BR>de <BR>Kamu <BR>Haklarına <BR>İlişkin <BR>Olup <BR>Şahıs <BR>Hakkının <BR>Daha <BR>Üstün <BR>Olduğu <BR>Davalarda <BR>5-Hakimin <BR>Verdiği <BR>Hükümde <BR>Fahiş <BR>Hata <BR>Bulunması <BR>6-Hakimin <BR>İçtihaden <BR>Verdiği <BR>Hükümdeki <BR>İçtihadında <BR>Yanılması <BR> B. <BR>CEZAİ <BR>SORUMLULUK <BR> II. <BR>POZİTİF <BR>HUKUKA <BR>GÖRE <BR>HAKİMİN <BR>SORUMLULUĞU <BR> A. GENEL <BR>OLARAK <BR>1-Hakimlerin <BR>Sorumlu <BR>Olması <BR>Gerektiği <BR>Görüşü <BR>2-Hakimlerin <BR>Sorumlu <BR>Olmaması <BR>Gerektiği <BR>Görüşü <BR>3-Pozitif <BR>Hukukumuza <BR>Göre <BR>Hakimin <BR>Sorumluluğu <BR> B. HAKİMLERİN <BR>SORUMLULUK <BR>ÇEŞİTLERİ <BR>1-Disiplin <BR>Sorumluluğu <BR>2-Cezai <BR>Sorumluluk <BR>3-Hukuki <BR>Sorumluluk <BR>SONUÇ <BR>KAYNAKLAR <BR> ÖZ Topluluklar halinde yaşayan insanoğlu, toplumda huzuru ve refahı sağlayacak yönetici sınıftan sonra belki de en önemli ihtiyaç olarak aralarında ortaya çıkan uyuşmazlıkları çözecek olan kişilere gereksinim duymuştur. Hakim de insandır ve isteyerek veya istemeyerek haksız hüküm verebilir. Hakimi kasten haksız hüküm vermeye iten sebep para veya menfaat gibi hususlar yani rüşvet olabilir. Bunun dışında eğer hakim olabilecek niteliklere sahip olmayan bir kişi hakimlik mesleğine atanmış ise bu kişi hakime yakışmayacak şekilde bir fahiş hata yaparsa adalet yerine getirilmemiş olur ve bu sebeple vatandaşlar mağdur olur. Toplum içinde bu derece önemli bir görevi yerine getiren hakimlerin sorumluluğu veya sorumsuzluğu konusunda İslam hukukundaki durum ile pozitif hukuktaki durumu karşılaştırmalı bir şekilde ele almaya çalışacağız. ANAHTAR KELİMELER: Hukuk, Tarih, Hakim, Sorumluluk, Rüşvet. ABSTRACT Communities are living human beings provide peace and well-being in society After the ruling class, perhaps the most important need is for those who will solve the disputes that arise between them. The Judge is also a person and can unjust decides intentionally or unintentionally. The causes that push judge to decide unjust intentionally can be money or benefist that meas bribe. Other than this if a person who does not have the qualifications to be a judge has been appointed to the judge's profession, even if he makes an exaggerated mistake so that it does not fall prey to justice, justice is not fulfilled and the citizens become victims. Regarding the responsibility or irresponsibility of judges who perform such a crucial task in society, we will try to consider comparatively the situation in Islamic law and the positive law. KEY WORDS: Law, History, Judge, Responsibility, Bribe. I. İSLAM VE OSMANLI HUKUKUNDA HAKİMLERİN SORUMLULUĞU A. HUKUKİ SORUMLULUK Hakimlik mesleği bu mesleğin içinde olan kişilere çok büyük sorumluluklar getirmektedir. Bu sorumluluk gerek hukuki anlamda gerekse cezai anlamda olur. Hakimlerin yaptıkları yargılama faaliyeti o kadar önemlidir ki, bu faaliyet insanların malını, hürriyetini etkileyebildiği için hakimler yargılama sırasında çok dikkatli olmalıdırlar. Toplumun huzurlu ve mutlu bir şekilde yaşayabilmesi de yargılama faaliyetinin hakkıyla yerine getirilip getirilmediğiyle doğrudan ilişkilidir. Bu açıdan oldukça büyük sorumluluk getiren bu mesleğin hakkıyla yerine getirilememesi durumunda da hakimlerin mesuliyeti söz konusu olacaktır. [1] <BR> Bu hususta İslam dini de hakimlere büyük sorumluluk getirmiştir. İslam devletinde devlet başkanı olan halife yargılama faaliyetini bizzat kendisi de yaptığı için vereceğimiz örnek bu hususta aydınlatıcı olacaktır. Hz. Ebubekir'in halifeliği zamanında bir gün Hz. Ömer, halifenin yanına girer ve selam verir; fakat Hz. Ebubekir bu selamı almaz. Hz. Ömer bu duruma çok üzülür ve sahabeden Abdurrahman b. Avf'a bu durumu anlattıktan sonra "Acaba halife bana dargın mı?" diye sorar. Bunun üzerine Abdurrahman b. Avf durumu Hz. Ebubekir'e aktarır. Hz. Ebubekir ise, "Ömer yanıma geldiğinde yanımda iki kişinin duruşmasını görüyordum. Yüce Allah, mahşer gününde beni o kişilerden ve onların sözlerinde sorumlu tutacağı için tüm dikkatimi bu iki kişi üzerine vermiştim. Ömer'in selamını almaktan gaflet etmişim" diyerek yargılama faaliyetinin ne derece önemli ve sorumluluk gerektiren bir faaliyet olduğunu açıklamıştır. [2] <BR> Yargılama faaliyeti yürütülürken hakimin dikkati dağılır ve bu dikkat dağılması sonucu, yargılama ve dava için önemli bir husus gözden kaçırılır ve bu gözden kaçırma dolayısıyla da hakimin verdiği karar eksik veya adale tsiz olursa, bu karardan doğabilecek zararlardan hakim bizzat mes'ul olacaktır. Bu sebeple örneğimizde Hz. Ebubekir oldukça dikkatli davranarak kul hakkı doğurabilecek bir haksızlıktan korunmaya çalışmıştır. "İnsanlar arasında hükmetmek üzere kim yargı görevini üstlenirse bıçaksız olarak boğazlanmış olur" [3] <BR>hadisi yargılama faaliyetinin büyük bir sorumluluk getirdiğini anlatmaktadır. [4] <BR>Bilmen, hakimlik yapabilecek vasıflara sahip olmayan kişinin haksız yere vereceği bir hükmün hakimin ebedi felaketine sebep olabileceğini belirtmiştir. [5] <BR>Birçok alim de kendilerine teklif edilen hakimlik görevlerini bu sorumluluğun ciddiyeti sebebiyle reddetmişlerdir. [6] <BR>Ebu Hanife [7] <BR>ve İmam Şafii [8] <BR>bu alimlerden bazılarıdır. Fukahadan Mekhul: "Eğer kaza (hakimlik) ile katledilmek arasında muhtar bırakılsam (tercih yapmaya zorlansam) katli ihtiyar ederim (tercih ederim)." diyerek konunun önemine dikkat çekmiştir. [9] <BR>Hz. Ömer'in halifeliği devrinde Mısır valisi olan Amr b. As, halifeden bölgeye bir hakim ataması emrini içeren bir ferman aldığında [10] <BR>, hakimlik için Ka'b b. Yassar'a teklif götürmüştür. Ka'b cahiliye devrinde hakemlik yaptığı ve yargılama faaliyetinin ne denli bir sorumluluk gerektiren bir görev olduğunu bildiği için hakimlik görevini reddetmiştir. [11] <BR> Ebu Kılabe Abdullah b. Zeyd o derece hukuk bilgisine ve üstün vasıflara sahipti ki, İbn Sa'd ve İbn Hacer'e göre İran bölgesinde bulunsaydı kendisi mobez mobezanlık [12] <BR>yapabilecek seviyedeydi. Fakat kendisine Basra kadılığı teklif edilince görevi kabul etmemek için Şam'a kaçmış ve orada yaşamaya başlamıştır. Kendisine neden hakimlik görevini kabul etmediğini soranlara "Hakim denizde yüzen birine benzer. Bir kimse denizde kaç gün yüzebilir" demiştir. [13] <BR> Hakimlik yapabilecek niteliklere sahip olmasına rağmen, kendisine teklif edilen hakimlik görevini kabul etmeyen kişilerin de bazı durumlarda sorumluluğu vardır. [14] <BR>Hakimlik yapabilmek için gerekli olan niteliklere ve yeterli bilgiye sahip olan muttaki kişi, kendisine hakimlik görevi teklif edildiğinde bu görevi kabul etmez, daha sonra ise yargılama faaliyeti gereği gibi yerine getirilemez ve hakimlik yapmaya ehil olmayan kişiler hakim olurlarsa görevi kabul etmeyen kişi bundan dolayı sorumlu olur ve günaha girer. [15] <BR> Hakimlik yapabilmek için gerekli olan ehliyet ve vasıflara sahip olmayan birisi hakim olarak atanırsa ve yargılama sonucunda hukuk bilgisine dayanmaksızın hüküm verirse, verdiği bu hükümlerde adil olsa bile günah işlemiş olur. [16] <BR>Kur'an-Kerim'de de "Hiç şüphesiz Allah size emanetleri ehline teslim etmenizi ve insanlar arasında hükmettiğiniz zaman adaletle hükmetmenizi emreder." [17] <BR>denilerek hakim atamasını yapacak ilgililerin dikkatli olması gerektiği belirtilmiştir. Hz. Ömer de Şureyh'i hakim olarak atamadan önce bir Yahudi ile Hz. Ömer arasında ortaya çıkan bir uyuşmazlıkta Yahudi, Şureyh'in hakem olarak karar vermesini ister, Şureyh de adil bir şekilde karar verir. Şureyh'in hukuk bilgisi ve yargılama usulünü gören Hz. Ömer, onu kadı olarak bir bölgeye atamıştır. [18] <BR> Hakimliğin gerektirdiği ehliyet ve niteliklere sahip olan birisi ise verdiği hükümde kasıtlı olmaksızın hata yapsa ve adil sonucu bulamasa bile kendisi bu hatadan ve bu hüküm dolayısıyla verdiği zarardan sorumlu tutulmaz. Bu hakim, adil bir şekilde hüküm vermek amacıyla yargılama yaparsa; hükmünde isabet ederse bir sevap, edemezse iki sevap kazanacağı müjdelenmiştir. [19] <BR>Bu açıdan hakimin kendine güveninin olması hakimlik yapmaya ehil olduğunu gösterir. [20] <BR> 1-Genel Olarak Yargılamanın oldukça sorumluluk gerektiren ve zor bir görev olduğundan daha önce bahsetmiştik. Dolayısıyla bu yorucu ve kafa karıştırıcı görevde kişinin her daim taze ve dikkatli kalması mümkün olmayabilir. [21] <BR> Genel olarak İslam hukukunda hakimin korunduğu alan oldukça geniştir. Asıl olarak olması gereken de budur. Verdiği her hatalı kararda hakime rücu etmek, hakimin karar verirken çekingen davranmasına dolayısıyla yargılamanın uzamasına, duruşma sayılarının artmasına ve pek tabi adaletin tecellisinin gecikmesine sebep olabilir. Geciken adaletin ise gerçek adalet olmadığı görüşünden hareketle hakimin yargılama sürecini uzatması bireylerin adalete ve adalet sistemine olan güvenini azaltır. Bu açıdan ünlü müsteşrik Emile Tyan der ki, "İslam hukukunda memurun görev dışında yaptığı kabahatlerle görev başında şahsi bir hatasından meydana gelmiş veya görevinden ötürü yapacağı hata ve kusurlar arasında herhangi bir ayrım yapılmaz. Memurun görevinden kaynaklanan bir hata ve kusurundan dolayı fert tarafından açılacak dava idarenin manevi şahsına karşı değil memurun şahsına karşı açılır. Bu görüş noktasında denilebilir ki, İslam hukukunda hizmet kusuru denen mefhum yoktur." [22] <BR>Bu konudaki görüşlere katılmadığımızı açıklamaya çalışacağız. Hakimin yargılama süreci boyunca yaptığı yanlışları hata (taksir) [23] <BR>ve kasten yapılan yanlış olarak ikiye ayırmanın konunun daha iyi anlaşılması bakımından faydalı olacağı düşüncesindeyiz. Hakim görevini ifa ederken yani yargılama yaparken bir hata yapmışsa ve yaptığı hata hakimlik yapmaya engel bir durumdan kaynaklanmış veya hakimin yaptığı hata, hakimlik yapmaya engel olacak bir sonuç ortaya çıkarıyorsa, bu durumda yapılabilecek yaptırım hakimin görevine son verilmesidir. Yapılan bu hata hakimin hakim olabilmesi için aranan vasıflarında bir sıkıntı oluşturursa o takdirde hakimin azledilmesi yoluna başvurulur. [24] <BR> 2. Hakimin Taksirle Haksız Hüküm Vermesi Alimler arasındaki genel görüşe göre hakimin mala ilişkin davalarda verdiği kararlarındaki hatalarından dolayı kendisine rücu edilemez, bu durumda hakim tazminat ödemez. Bunun sebebi ise şudur: Eğer hakimin mala ilişkin davalarda verdiği hükmün yanlışlığı sonucunda bunun zararı hakimden alınırsa, mal kaybedebilecekleri ve yüksek tazminat ödeyebilecekleri düşüncesiyle hakimliğe ehil olan kimseler bu görevden kaçınabilirler. Bu durum da hakimliğe ehil olmayan kimselerin hakimlik görevine getirilmesi sonucunu doğuracaktır. Dolayısıyla ehil olmayan kimseler adil olmayan ka rarlar verebilirler. [25] <BR> 3-Hakimin Kasten Haksız Hüküm Vermesi Hakimin kasıtlı ve kusurlu hareketleri sonucu ortaya çıkan bir zarar varsa ve bu durum da ağır bir kusur oluşturuyorsa; hakimin bu ağır kusurundan dolayı kendi şahsi malvarlığıyla sorumlu olacağı düşüncesi hakimdir. Çünkü bu durumda hakim göstermesi gereken özeni göstermemiştir ve özen göstermemesi sebebiyle ağır kusur işlemiştir dolayısıyla bundan sorumlu olması gerekmektedir. Hükümde ortaya çıkan ağır kusuru sebebiyle birisinin ölümüne neden olan yani haksız olarak ölüm cezası veren hakime ne ceza verileceği konusunda mezhepler arasında görüş ayrılığı bulunaktadır. Bu hakime, Hanefiler diyet, bazı Malikiler ve Şafiiler ise kısas cezası öngörmektedir. [26] <BR> İslam hukukunda verdiği yanlış kararlardan dolayı hakime rücu edilmesi hususu sadece hakimin bilerek ve isteyerek yani kasten haksız hüküm vermesi durumunda söz konusu olur. Bunun dışında hakimin gerek kendi hatalı eylemi ile ve yahut şahitler tarafından yanlış beyan verilerek [27] <BR>hatalı karar verilmesi durumlarında ortaya çıkan bir zararı olursa ya haksız kazanç sağlayan taraftan ve yahut devlet hazinesinden karşılanır. Hakimin kasten haksız hüküm vermesi durumunda hakime rücu edilmesinin sebebi, hakimin kasten bu harekette bulunmasının hakim olarak atanabilmesi için gerekli olan niteliklere yani bağımsız ve tarafsız olarak hüküm vermesi şartına aykırılık oluşturduğu içindir. [28] <BR> Hakimin zararı tazmin edeceği durumlara iki şekilde karşımıza çıkabilir. Birincisinde, hakim dava sonucunda önüne gelen deliller ve şahitlere göre kimin haklı kimin haksız olduğu sonucuna varmış olmasına rağmen kasıtlı olarak haksız tarafa hak vermiş veya haklı tarafa hakkını vermemiştir. İkincisinde, hakim rüşvet alarak adil olarak verilmesi gereken hükmünü değiştirmiş ve bu hususlar da kanıtlanmış veya hakim daha sonradan kendisi kasıtlı olarak yanlış hüküm verdiğini itiraf etmiştir. Bu durumlarda hakimin verdiği hüküm sonucunda zarara uğrayan taraf maddi olarak tazmin edilebilecek bir zarara uğradıysa, hakim bu zararı kendi malvarlığıyla tazmin etmekle yükümlüdür. [29] <BR>Ayrıca kasıtlı olarak yanlış hüküm verdiği için azledilir ve tazir cezasına çarptırılır; çünkü hakimlik vasfını kaybetmiştir. Bu hakim bir daha herhangi bir kamu görevine atanamaz, işlediği bu günahtan dolayı tevbe etmiş olsa dahi şahitlik ehliyetini kaybeder. Bir daha hiçbir davada şahitlik yapamaz, yapacağı şahitlik kabul edilmez. [30] <BR>Dava konusu mal veya eşya olan davalarda tazmin yükümlülüğü lehine haksız hüküm verilen tarafa aittir. [31] <BR> 4-Hakimin Yargılama Usulü ve İşleyişinden Kaynaklanan Bir Sebeple Hatalı Hüküm Vermesi Buradaki hata hükmün dayanağından kaynaklanmaktadır. Yani hakimin hükmü vermesinde doğrudan ilgisi bulunan bir durumdaki hata söz konusudur. Örnek vermek gerekirse, davada dinlenilen şahidin beyanı dava sonucunda verilen hükme tesir etmiş; fakat beyanı dinlenilen şahit, şahitliği kabul edilmemesi gereken bir kimsedir. [32] <BR> Hakimin yargılama usulü ve işleyişinden kaynaklanan bir sebeple hatalı hüküm vermesi durumunda dava konusuna göre dörtlü bir ayrım yapılmıştır: a.Dava Konusu Mal Olan Hukuk Davalarında Bir hukuk davası söz konusu ise ve mala ilişkin olarak hüküm verilmiş ve hükümde hata olduğu ortaya çıkarsa, dava konusu mal itlaf olmamışsa hakim bu malı aleyhine hüküm verilmiş ola tarafa iade etmelidir. Fakat mal itlaf olmuş veya harcanmışsa bu malın mislinin veya değerinin haksız kazanç sağlayan taraftan diğer tarafa verilmesine hükmedilir. Haksız kazanç sağlayan taraf, sebepsiz olarak bir zenginleşme sağladığı için zenginleşme tutarını diğer tarafa vermekle yükümlüdür. [33] <BR> Hanbelilerden rivayet edilen bir görüşe göre [34] <BR>ise dava konusu mal telef olmuşsa ve misli ile iadesi de mümkün değilse, bu durumda malın değerini hakim kendi malından tazmin etmeli ve bu tazmin ettiği değeri de haksız kazanç sağlamış olan tarafa rücu etmelidir. [35] <BR> b.Dava Konusu Mal Olmayan Hukuk Davalarında Dava, konusu mal olmayan bir hakla ilgiliyse ki buna örnek olarak boşanma davası verilebilir. Bu durumda hakimin daha önce vermiş olduğu hüküm bozulur. Dava konusu da mal olmadığı için tazminat ortaya çıkmaz. Dolayısıyla, bir boşanma davasında şahit beyanı sonucunda tarafların boşanmasına karar verilmişse ve daha sonra şahidin yalan yere şahitlik yaptığı veya şahitlik yapmaya elverişli olmayan birisi olduğu ortaya çıkarsa daha önce verilmiş olan boşanma hükmü bozulur. Taraflar hiç boşanmamış gibi olurlar. c.Ceza Davalarında Bu durumda, yargılamanın işleyişinden dolayı ortaya çıkan hata kamu düzenine ilişkin olarak bir ceza davasında ortaya çıkmıştır. Buna örnek olarak hata ile hırsız olduğuna hükmedilen kişinin elinin kesilmesi, zina ettiğine hükmedilen muhsanın recmedilmesi gösterilebilir. Eğer hüküm verilmiş ve fakat infaz gerçekleşmemişse verilen hüküm infaz edilmez. İnfaz gerçekleşmişse bu durumda tazminat gerekir. Haksız yere ceza alan kişiye veya yakınlarına diyet ödenir. Bu diyet ise hakimin malvarlığından değil, devlet hazinesinden ödenir. Burada hakimin ve yahut hükmü infazını gerçekleştiren infaz memurunun bir sorumluluğu bulunmaz. Müelliflerden bazılarına göre devlet başkanlarının ve hakimlerin kamu görevini yerine getirirken bir hata yapıp bu hata sonucunda şahısların ölümüne veya mal kaybetmelerine yol açmaları durumunda ortaya çıkan zarar devlet hazinesinden ödenir. [36] <BR> Osmanlılarda ise idam ve ağır bedeni cezaları hakim hükmü verdikten sonra merkeze gönderiliyor ve padişah onayı olmadan infaz yapılmıyordu. Bu durum yanlış verilebilecek cezaların temyiz merciine gitmesi ile telafisi güç zararların önüne geçmek açısından önemlidir. [37] <BR> d. Hem Şahıs Hakları Hem de Kamu Haklarına İlişkin Olup Şahıs Hakkının Daha Üstün Olduğu Davalarda Bu duruma örnek olarak kısasen verilen ölüm cezası gösterilebilir. Hanbelilerden bir rivayete göre bu durumda hakim hatasından dolayı sorumlu olmaz, haksız şekilde öldürülen tarafın yakınlarına devlet hazinesinden diyet ödenir. [38] <BR> Eğer böyle bir durumda hakimin diyeti kendi malvarlığından ödemesine karar verilecek olsaydı hakimin ailesinin geçimini sağlaması zorlaşır ve dolaylı olarak hakimin ailesinin cezalandırılması sonucu ortaya çıkar. Bu sebeple hakimin böyle bir davada hatalı hüküm vermesi durumunda İslam hukukuna göre diyet devlet hazinesinden karşılanır. Bir örnekte bu durum anlatılmaktadır. Hz. Ömer yargılama yaparken bir kadını ifadesine başvurmak için mahkemeye çağırmıştır. Bunun üzer ine hamile olan kadın korkudan düşük yapmıştır. Hz. Ömer de düşük olayında cenin diyeti olan gurrenin kimden alınacağına karar verebilmek için bilirkişi olarak Hz. Ali'ye başvurmuştur. Hz. Ali de gurrenin hamile kadının davalık olduğu karşı tarafın diyet dayanışma grubu olan akilesinden alınması gerektiği belirtmiş, Hz. Ömer de bunun üzerine aynı doğrultuda hüküm vermiştir. Bu örnekten hareketle bazı Hanbeliler, hataen kısas cezası verilmesi durumunda davada mağdur kabul edilen tarafın akilesinden diyet alınması, taksirle adam öldürmeye sebep olma sonucunda ortaya çıkan kefareti ise mağdur kabul edilen kişinin bizzat ödemesi gerektiği düşüncesindedirler. Bu hususta Hanefi, Şafii ve Hanbelilerin görüşü bu yöndedir. [39] <BR> Yukarıdaki görüşlerden anladığımız üzere hakimin hataen karar vermesi durumunda sorumluluğu yoktur, burada ortaya çıkan tazminat modern idare hukuku ile bağlantılı olarak hizmet kusuru kabul edilip, devlet hazinesinden ka rşılanır. [40] <BR> Hakimin bir hata yapması durumunda yapılan hatayı hakimin bizzat kendisi veya bir başka kişi de fark edebilir. Eğer hakim kendi hatasını sonradan görürse bu hatasından dönmesi gerekir. [41] <BR>Küçük düşerim korkusuyla hatasında ısrar etmek, hakimin olması gerektiği ahlaki seviyeye yakışmaz. Fakat hakimin hata yaptığını yargılama esnasında hazır bulunan bir başka kişi fark ederse bu durumda duruşma sırasında hakimi küçük düşürecek bir harekette bulunmak veya hatasını hakimin yüzüne vurmak hoş olmayacağından, hatayı fark eden şahsın hakimden izin alarak ve hakimle yalnız kaldıklarında bu hatayı hakime bildirmesi yargılamanın şerefinin zedelenmemesi bakımından önemlidir. [42] <BR> 5-Hakimin Verdiği Hükümde Fahiş Hata Bulunması Hakimin yargılama süresince yaptığı haksızlıklar ve yanlışlardan, bu hareketleri kasıtlı olarak yapması durumunda sorumlu olduğunu belirtmiştik. Hakimin istemeyerek yaptığı hatalardan sorumlu olduğu tek durum ise bu hatanın tamamen hakimden kaynaklanan bir sebeple ortaya çıkması halindedir. Örnek vermek gerekirse; hakim fiil ehliyetine sahip olmayan bir çocuk veya akıl hastasının şahitliğini kabul ederek buna göre hüküm tesis ederse, bu hükümden dolayı ortaya çıkacak zararı hakim kendi malvarlığından tazmin etmelidir. Burada hakimin sorumlu tutulmasının sebebi ise İslam hukuku bakımından oldukça önemli olan şahitlerin şehadet ehliyetlerinin hakim tarafından araştırılması gerekliliğidir. Hakim gerekli araştırmayı yapmadan şahitlik ehliyeti bulunmayan bir kişinin şahitliğini kabul edip ona göre hüküm tesis etmiştir. Dolayısıyla bu hüküm sebebiyle ortaya çıkabilecek olası bir zararı tazminle mükelleftir. [43] <BR> 6-Hakimin İçtihaden Verdiği Hükümdeki İçtihadında Yanılması Hakimin önüne gelen davada, dava konusu hakkında naslarda yani Kur'an ve Sünnet'te bir hüküm bulunmuyorsa yani kanunen bir düzenleme yoksa hakim içtihat ederek uyuşmazlığı hükme bağlamalıdır. [44] <BR>Hakkında kanun hükmü olmayan bir davayı sonuçlandırmaktan kaçınmak, hakimlik mesleğinin gereklerine yakışmaz. Bu sebeple önüne gelen dava ne kadar karışık veya zor olursa olsun hakim gerekli araştırmayı yaparak ve delilleri iyi tahlil ederek bu uyuşmazlığı bir hükme bağlamalıdır. Hadis-i Şerif'te de "Hakim, hüküm verirken içtihatta bulunur, sonra bu içtihadında isabet ederse ona iki sevap vardır. Fakat içtihatta bulunur ve hata ederse, ona bir sevap vardır" [45] <BR>denilerek hakimlerin içtihat ile hüküm vermekten korkmamaları gerektiği belirtilmiş ve içtihat etme konusunda hakimler cesaretlendirilmiştir. İnsanın yanılmasının fıtratında olduğu gerçeğini göz önünde bulundurursak hakimin de verdiği kararda yanılması mümkündür. İşte hakimin içtihat ederek verdiği hükümde ortaya çıkan hatadan dolayı sorumluluğu konusunda ise hakimin bu hükümden dolayı sorumlu olmayacağı görüşü hakimdir. Bu durumda devletin de bir tazminat yükümlülüğü ortaya çıkmaz. İbn Ferhun da hakimin hukuk davalarında hatalı karar vermesi durumunda herhangi bir tazminat sorumluluğunun ortaya çıkmayacağı kanaatindedir. [46] <BR> Hakimin içtihaden verdiği hükümdeki hatasından dolayı sorumlu olacağına ve zararı kendi malvarlığından ödemesi gerektiğine karar verilirse, kuşkusuz hakimler hüküm vermekten kaçınırlar ve hatta hakimlik mesleğini tercih etmekten sakınırlar. Dolayısıyla hakimlik mesleği ehil olmayan kişilerin ellerine bırakılmış olur. Sonuç olarak içtihat etmeye izin verilen bir davada hakimin içtihadında yanılarak hüküm vermesi durumunda herhangi bir sorumluluk ortaya çıkmaz. Ne hakimin kendisinin ne de devletin ortaya çıkan zararı tazmin yükümlülüğü bulunmaz. [47] <BR> Hakimin önüne gelen davada uygulanacak kanun hükmü bulunmuyorsa ve uyuşmazlığı çözmekle görevli olan hakim, kendisi bizzat içtihat ederek hüküm vermek zorundadır. Hakimin verdiği bu hüküm kanunlara yani naslara aykırı olmamak şartıyla geçerlidir. Bu şekilde hüküm veren hakimin verdiği hükümde fahiş hata bulunmuyorsa bu hükümden dolayı hakimi herhangi bir sorumluluğu bulunmamaktadır. Fakat hakimin kasten haksız hüküm verdiği durumlarda sorumluluğu kuşkusuz vardır. Bu bakımdan kasıtlı olmayan hareketleri sebebiyle hakim sorumlu tutulamaz. [48] <BR> B. CEZAİ SORUMLULUK Hakimlerin cezai sorumlulukları kendilerine verilmiş olan görevleri layıkı ile yerine getirmemeleri durumunda kendilerine uygulanacak olan cezai yaptırımları kapsamaktadır. Osmanlı devletinde kul sınıfından farklı olarak kadılara siyaset cezası uygulanamazdı. Bunun sebebi, hakimlerin kul sınıfından değil de ilmiye sınıfından olmalarıdır. İlmiye sınıfının kanı ise kural olarak akıtılamaz. [49] <BR>4-14 Aralık 1595 tarihli bir adaletnamede ise kadılara görevlerini yerine getirirken doğruluk ve adalet ölçüsünde davranmaları emredilmiş, buna uymayan kadıların "dibekte dövülüp helak edilecekleri" [50] <BR>tehdidinde bulunulmuştur. Bu ceza kuşkusuz uygulama bakımından pek mümkün gözükmese de hakimlerin saygın ve üst sınıftan oldukları için kanlarının dökülmemesi esasından hareketle ortaya konulmuştur. Böyle bir cezanın uygulandığına rastlamamaktayız; fakat böyle bir ifade kullanılmasının sebebi kadılar arasında yozlaşmayı önlemek ve görevlerini yerine getirirken kadıları dikkatli ve özenli olmaya sevk etmektir. Ayrıca bu hüküm hakimleri haksız ve hukuka aykırı uygulama yapmaktan kaçındırma amacındadır. [51] <BR> Osmanlı devletinde istisnai de olsa hakimlerin ölüm cezasına çarptırılmalarına da rastlanmaktadır: IV. Murad, Bursa seyahati sırasında yolları temizletmediğini gördüğü İznik kadısını hakkında hiçbir soruşturma yaptırmadan idam ettirmişti. Bu davranış sebebiyle Şeyhülislam Ahizade Hüseyin Efendi padişaha bozulmuş ve bunun hakkında dedikodu yaptırdığı söylenmiş, bunun üzerine şeyhülislam da katlettirilmiştir. [52] <BR>Bir başka örnekte ise Kanuni Sultan Süleyman, menzil parasını çalması sebebiyle Kızıl Ye nicesi kadısını idam ettirmişti. [53] <BR>Bu istisnalar dışında kadılara ölüm cezası verilmesine pek rastlanmaz. Bu olaylardan çıkarabileceğimiz sonuç şudur ki, Osmanlı uygulamasında kadıların yargılama faaliyeti dışında birçok beledi ve idari görevleri olduğu için genellikle kadıların cezalandırılmalarına bu görevlerin yerine getirilmesindeki sorumlulukları sebebiyle başvurulmuştur. Osmanlıda, yargılama ile ilgili görevlerini ihmal ettikleri yahut suç işledikleri yönünde bir şikayet olduğu zaman kadılara, yargısız infaz yapılması veya ceza verilmesi gibi bir uygulamaya rastlanmamıştır. Kadıların cezalandırılmadan önce bir soruşturmaya tabi tutulmaları esastı. [54] <BR>Bu soruşturmanın sonucuna göre kadıya herhangi bir disiplin cezası veya adli ceza verilebilirdi. Kadılara yapılacak olan soruşturmayı ise ya merkezden Divan-ı Hümayun tarafından gönderilen mehayif müfettişleri [55] <BR>veya civar sancak veya eyaletlerden görevlendirilecek kadılar yapabilirdi. [56] <BR> Soruşturma sonucunda eğer hakim suçlu bulunursa, verilecek olan ceza hakimin kişiliğini ve konumunu toplum içinde küçük düşürecek nitelikte olmaz, falaka gibi onur kırıcı cezalar hakimler toplum içinde saygın bir konumda bulundukları için uygulanmazdı. Kaza hakimlerinin 1 yıl olan görev sürelerinin [57] <BR>10 ay ve mevleviyet payeli kadılarda ise 1-2 ay olan görev süresinin uzatılması söz konusu olduğunda ise hakimin disiplin cezası almamış olması büyük önem arz ediyordu. [58] <BR> II. POZİTİF HUKUKA GÖRE HAKİMİN SORUMLULUĞU "Hakim, önüne gelen somut olayda hukuk kuralı neyi öngördüyse onu taraflara söyleme yetkisini kullanırken, başkalarına ve kendisine yabancı kalabilmelidir. Kişisellikten arınmışlık 'yasa herkes için eşit uygulanır' kuralının hem nedeni hem sonucudur. Zira adalet terazisindeki tartı aynı kalmalıdır. Hakim ise bizzat kendine karşı yansız, kayıtsız kalabilmeli, kendi 'ben'ini bütünüyle elemelidir. 'Ben'in elenmesi olayını yargılamada gerçekleştirmeyen bir hakim yargılama yeterliliğinden yoksundur. " [59] <BR> Hakimlerin mesleki yeterlilik bakımından hüküm vermeye ehil olup olmamaları hususu çok önemlidir. Bu açıdan mesleki yeterliliğe sahip olmayan hakimler bu yetersizliklerini verdikleri kararlarla gösterirler. Mesleki olarak yetersiz olan hakim fahiş bir hata yapabilir, hüküm vermek için menfaat isteyebilir ve istemeden usul kurallarına aykırı olarak bir hüküm verebilir. Maalesef ülkemizde verilen yargı kararlarına bakacak olursak bazı hakimlerin mesleki olarak yetersiz oldukları kanaatine ulaşılmaktadır. Batı'da ise mesleki yeterliliğe sahip olmayan hakimlerin yargılama faaliyetini sürdürürken hukuki hata yapmaları durumunda bu hakimler hakkında ülkelere göre farklılaşan sorumluluk çeşitleri bulunmaktadır. [60] <BR> A. GENEL OLARAK Tarih boyunca hakimlere verilmiş olan önemli ve hatta uhrevi denilebilecek görev dolayısıyla hakimlerin ne kadar büyük ayrıcalık ve saygı kazandığı bir gerçektir. Hakimlere verilmiş olan bu ayrıcalıklı ve itibarlı meslek yürütülürken hakimlere birtakım sorumluluklar yüklenip yüklenilmemesi gerektiği görüşü konusunda görüş ayrılıkları vardır. Bu sorumluluk gereğince meslek kurallarının ve mantığının dışına çıkan hakimlere ne tür bir yaptırım uygulanacağı konusu da doktrinde tartışmalıdır. [61] <BR> Hakime tamamen bir dokunulmazlık sağlanması juristokrasiye yol açabilir; ancak demokratik bir devlette yargının hesap verebilir bir konumda bulunması halkın yargıya duyacağı güven ve saygının sağlaması bakımından önemlidir. [62] <BR>Bu açıdan hakimlerin sorumlu olması gerektiği ve sorumlu olmaması gerektiği gibi iki görüş doktrinde ortaya çıkmaktadır. Şimdi bu görüşlere bir göz atalım: 1-Hakimlerin Sorumlu Olması Gerektiği Görüşü Hakimlerin görevleri esnasında yaptıkları fiillerden dolayı sorumlu olması gerektiği düşüncesinde olanlara göre hakimin görevinde bağımsız olması ve mesleği gereği bazı teminatlarının bulunması hakimin bu görevi sürdürürken keyfi davranmasına ve sorumsuzluk şemsiyesi altına gizlenmesine sebep olmamalıdır. Bu sebeple hakimlerin sorumlu olması hukuk devleti olmanın bir gerekliliğidir. [63] <BR> Bazıları da hakimin her kusurundan olmasa bile ağır kusurundan sorumlu olması gerektiğini, bu durumun adaletin tesisi bakımından önemli olduğu kanaatindedirler. [64] <BR> Hakimlik kuşkusuz toplumda saygı duyulan ve güvenilen bir meslektir. Bu güven ve saygı hakimin hukuku bilme ve uygulama vasfından kaynaklanmaktadır. [65] <BR>Bu güvenin boşa çıkarılmaması bakımından hakimi verdiği hatalı kararlardan dolayı mesul tutmak elzemdir. Fakat bu mesuliyet hakimin kusurlu olduğu ölçüde olmalıdır. Yargıtay 4. HD'nin 28.06.1955-124/3523 sayılı kararı da hakimin kusurlu olduğu ölçüde sınırlı olması gerektiği görüşünü benimsemektedir. [66] <BR> 2-Hakimlerin Sorumlu Olmaması Gerektiği Görüşü Yakın zamana kadar Avrupa'da "The King can do no wrong" yani kral hata yapmaz düşüncesi ile hareket edilmiş ve monarşi ile yönetilen Avrupa ülkelerinde kralın bağışıklığı ve sorumsuzluğu esas alınmıştı. Bu sorumsuzluk ve geniş teminatlar kralın yargılama alanında temsilcisi olan hakimler bakımından da öngörülüyordu. Buna göre hakimlerin görevleri başında yürüttükleri eylemleri sebebiyle sorumsuzlukları bulunuyordu. [67] <BR> Bu anlamda hakimlerin görevleri başında icra etikleri hareketler bakımından sorumlu olmamaları gerektiği görüşünde olan düşünceler şu temelde yükselmektedir. Hakimin vereceği hüküm sonucunda sorumlu olacağına hükmedersek sorumluluktan korkan hakimler yargılama boyunca çok dikkatli olurlar ve hatta hüküm vermekten kaçınabilirler. Bu durum da adaletin tecellisinin gecikmesine sebep olur. Sorumlu tutulmaktan korkan kişiler hakimlik mesleğini tercihten kaçınırlar ve ehil olmayan kimseler hakimlik mesleğine seçilebilirler. Sorumluluktan kaçan hakimler korkarak adil olmayan kararlar verebilirler ve bu halde kişi mesleğinden zevk almaz ve mesleğin çekilmezliği söz konusu olabilir. Hakimlerin sorumlu olmaması gerektiği görüşünde olanların bir başka dayanağı ise olur da hakim bir hata yaparsa taraf veya taraflar kanun yoluna başvurarak hükme itiraz edebilir ve yanlışlığın düzeltilmesini sağlayabilirler. [68] <BR> Özdeş'e göre yargılama faaliyeti sonucunda hakimlerin sorumlu tutulmamaları gerekir. Öyle ki, taraflar hatalı bir karar sonucunda hizmet kusuru bulunduğuna dayanıp devletin ortaya çıkan zarardan dolayı sorumlu olduğunu ileri sürüp hakimden yahut devletten tazminat isteme yoluna giderlerse, yargılama faaliyetinin sürdürülmesi mümkün olamaz. Bu açıdan hakimlerin sorumsuzluğu esas olmalıdır. [69] <BR> Dere'ye göre ise hakim eğer sorumlu olabileceğini düşündüğü bir kararı verecekken kendisine karşı tazminat davası açılabileceği korkusuyla tarafları koruyup aslında vermesi gereken adil bir hükmü vermeyebilir [70] <BR>, bu anlamda hakimin korkusu görevinin önüne geçebilir. Belgesay'a göre ise bir ceza hakiminin yıllar boyunca verdiği hükümlerden dolayı dava açabilecek olan eski mahkûm ve tutuklulara karşı kendisini mahkemede müdafaa etmeye çalışması doğru olmaz. [71] <BR> 3-Pozitif Hukukumuza Göre Hakimin Sorumluluğu Anayasamızın 2. maddesinde "...sosyal bir hukuk devletidir" denilerek dolaylı olarak sorumluluğu hukuk devleti ilkesi gereğince ele almıştır. 125/son'da "İdare, kendi eylem ve işlemlerinden doğan zararı ödemekle yükümlüdür" ve 129/5'te de "Memurlar ve diğer kamu görevlilerinin yetkilerini kullanırken işledikleri kusurlardan doğan tazminat davaları, kendilerine rücu edilmek kaydıyla ve kanunun gösterdiği şekil ve şartlara uygun olarak, ancak idare aleyhine açılabilir" denilerek idarenin sorumluluğu ele alınmıştır. 6100 sayılı HMK'ya göre ise hakimlerin sorumluluğu Anayasa md.40/3 ve 129/5'e dayandırılmıştır. [72] <BR>Ceza hakimleri yönünden sorumluluk CMK md 141'de yer almıştır. Buradaki düzenlemede de tazminatın devletten istenebileceği belirtilmiştir. HMK md.46'daki düzenlemede ise kayırma, adam tutma veya kin ve düşmanlık, menfaat ve benzeri sebeplerle hukuka aykırı karar verilmiş olması veya kesin olarak kanun hükmüne aykırı bir hüküm verilmesi durumunda devlet aleyhine tazminat davası açılabileceği düzenlenmiştir. Ayrıca maddede devletin ödediği tazminat sebebiyle hakime ödeme tarihinden itibaren 1 yıl içinde rücu edebileceği belirtilmiştir. Kanunun öngördüğü sisteme göre açılabilecek olan davada davalı taraf hakim değil devlet olmaktadır. Burada hakime ihbar koşulu düzenlenmiştir. [73] <BR>Eski kanun döneminde düzenlenmiş olan, açılacak tazminat davasının reddedilmesi durumunda hakim lehine tazminata hükmedilmesi kuralı kaldırılmıştır. Fakat haksız olarak sıkça hakimler aleyhine dava açılmasını önlemek için açılacak davanın reddedilmesi durumunda davacıya 500 ila 1500 TL arasında öngörülebilecek disiplin cezası verilmesi hükmü getirilmiştir. 6110 sayılı kanuna göre ise hakimin yargılama esnasında ortaya çıkabilecek kişisel kusuru, haksız fiili ve yahut diğer sorumlulukları sebebiyle açılacak dava, doğrudan hakimin şahsına karşı tazminat davası şeklinde açılamaz. [74] <BR> Bu açıdan bizim sistemimizde şu an uygulanan yöntem katı sorumluluk sistemidir. Bu sisteme göre hakimlerin sorumluluğu bulunmalı fakat hangi durumlarda hakimlerin sorumlu olacağı kurallarla açıkça ve sınırlı sayıda düzenlenmelidir. Hakimler aleyhine açılabilecek haksız davaların önüne geçmek amacıyla davayı kaybedenlere bazı yaptırımlar öngörülmektedir. [75] <BR> B. HAKİMLERİN SORUMLULUK ÇEŞİTLERİ Hakimlere teminat verilmesi, onlara sağlanan bir imtiyaz değildir. Bu konuda Anayasa Mahkemesi de bir kararında "Hakimlik teminatı, hakimleri korumak için değil, yargı organını bağımsızlığa kavuşturmak yoluyla adaletin gerçekleştirilmesini sağlamak için kabul edilmiştir." [76] <BR>diyerek hakimlik teminatının bir imtiyaz olarak değil de yargının tarafsızlık ve bağımsızlığının tesisi ve korunması amacıyla öngörüldüğünü belirtmiştir. [77] <BR> 1-Disiplin Sorumluluğu Hakimlerin başlıca vazifeleri bir kamu görevi olan yargılama faaliyetini yerine getirmektir. Kamu görevi olan bu faaliyet yapılırken hakimlerin hata yapması veya kasıtlı olarak haksız hüküm vermeleri de mümkündür. Bu sebeple hakimlere yaptıkları kamu görevlerinden ötürü bir idari sorumluluk yüklenilmesi söz konusudur. Bu idari sorumluluk kapsamında hakimlere kanunen öngörülen sınırların dışına çıkmaları halinde disiplin cezası verilmesi hususu hukukumuzda düzenlenmiştir. [78] <BR> Hakimlerin hangi fiilleri sebebiyle disiplin cezalarının uygulanacağı hususu Hakimler ve Savcılar Kanunu'nun 62. ila 81. maddeleri arasında düzenlenmiştir. [79] <BR>Kanunun 62. maddesine göre "Hakim ve savcılara; sıfat ve görevleri gereklerine uymayan hal ve hareketlerinin tespit edilmesi üzerine durumun niteliğine ve ağırlık derecesine göre, Hakimler ve Savcılar Yüksek Kurulunca aşağıda yazılı disiplin cezalarından biri verilir: a)Uyarma, b) Aylıktan kesme, c) Kınama, d) Kademe ilerlemesini durdurma, e) Derece yükselmesini durdurma, f) Yer değiştirme, g) Meslekten çıkarma... " [80] <BR> İlk düzenlemeye göre hakimlere verilebilecek olan bu cezalara karşı yargı yoluna başvurmak mümkün değilken 2010 yılında yapılan anayasa değişiklikleriyle hakimlere karşı uygulanacak meslekten çıkarma cezasına karşı yargıya başvurabilme imkanı tanınmıştır. Ayrıca bu düzenleme ile hakimler hakkında yapılacak olan inceleme ve soruşturmayı önceki düzenlemede Adalet Bakanlığına bağlı olan müfettişlerin yerine HSYK'ya bağlanan adalet müfettişlerinin yapması düzenlenmiştir. [81] <BR> Ülkemizde hakimin bariz hatası sonucu yapılan hukuki yanlışlık sebebiyle hakime disiplin cezası verilmesinin örnekleri oldukça çoktur. Bir olayda sanığın tahliye tarihinin yanlış hesaplanması sebebiyle fazladan 12 gün cezaevinde tutulmasına sebep olan savcı hakkında Hakimler ve Savcılar Kanununun 63/a maddesi gereğince görevinde kayıtsız ve düzensiz davranması gerekçesiyle uyarma cezası verilmiştir. [82] <BR> Bir başka olayda, suç oluşturan bir fiilin, hukuki nitelikte bir fiil olduğuna kanaat getirerek yeniden bilirkişi incelemesi istemeksizin çelişkili bir bilirkişi raporuna dayanarak faili meçhul hırsızlık olayı sanıklarının araştırılmasını sağlamadan dava zamanaşımının dolmadığını göz ardı ederek, bir kısım tanıkları dinlemeyerek ve bilirkişi incelemesi yaptırmayarak, takipsizlik kararları veren yargı mensubuna yine uyarma cezası verilmiştir. [83] <BR>Bir başka mahkemenin yazdığı müzekkerelere ve tekitlere hakimin cevap vermemesi üzerine de yine uyarma cezası verilmiştir. [84] <BR> Bu anlamda hakim ve savcıların bu şekilde yaptıkları hukuki hatalarla adil bir karar verilememesine ve yargılamanın adil bir şekilde yürütülememesine sebebiyet vermemeleri durumunda genellikle HSYK'nın izlediği tutum uyarma cezası vermek şeklinde olmaktadır. [85] <BR> 2-Cezai Sorumluluk Her kamu görevlisi gibi hakim de yargılama faaliyetini ifa ederken konusu suç teşkil eden bir fiilde bulunabilir. Bu durumda hakimin dokunulmazlığının bulunduğunu söyleyemeyiz. [86] <BR>Bu açıdan suç işleyen hakimin suç işleyen herhangi bir diğer vatandaştan farkı bulunmamaktadır. Bu açıdan hakimin işledikleri suçları görevlerinden doğan ve görev sırasında işlenen suçlar ile bunun dışındaki suçlar olarak ikiye ayırabiliriz. Görev sırasında işlenen veya görevden doğan suçları ile alakalı hakimlerin soruşturma ve kovuşturma usulleri farklılık arz etmektedir. HSK madde 82 ye göre; "Hakim ve savcıların görevden doğan veya görev sırasında işlenen suçları, sıfat ve görevleri gereğine uymayan tutum ve davranışları nedeniyle, haklarında inceleme ve soruşturma yapılması Adalet Bakanlığının iznine bağlıdır. Adalet Bakanı inceleme ve soruşturmayı, adalet müfettişleri veya hakkında soruşturma yapılacak olandan daha kıdemli hakim veya savcı eliyle yaptırılabilir." Bu maddeye göre hakimlerin cezai soruşturması belirli bazı usullere bağlanmıştır. Bu anlamda hakimlere bir ayrıcalık tanınmıştır. Belirlenmiş olan soruşturma yapılmadan izin alınması kuralının bir istisnası vardır ki, o da suçun işlendiğinin haber alınması halinde yitirilmesinden korkulan ve gecikmesi halinde zarar doğurabilecek delillerin toplanabilmesine imkan tanınmıştır. [87] <BR> Hakimlerin görevleriyle ilgili olarak ve yahut görevleri sırasında işlemiş oldukları suçların soruşturulması hususunda hakimlerin derecelerine göre bir ayrım yapılmıştır. Yüksek yargıda görev yapan başkan ve üyeler ile ilk derece mahkemesi hakimlerinin soruşturma usulleri farklıdır. [88] <BR>Bu durum HSK md. 82 ila 98 arasında belirtilmiştir. [89] <BR> 3-Hukuki Sorumluluk Hakimlerin tazminat sorumluluğu da diyebileceğimiz hukuki sorumluluğunun temeli Anayasanın 40/3 ve 129/5 maddelerinde yer almaktadır. Hakimin sorumluluğuna yol açacak olan fiili hakimin haksız fiilinden, yargı faaliyetinden ve yahut idari faaliyetinden kaynaklanabilir. Hakimin hukuki sorumluluğuna başvurulabilmesi için tazminat sorumluluğuna gidilmelidir. Buna göre hakimin fiili sebebiyle meydana gelen bir zarar bulunmalıdır. [90] <BR>Bir görüşe göre de hakimin sorumluluğuna başvurulabilmesi için sorumluluğu gerektiren hukuka aykırı bir halin varlığı, kusur, zarar ve illiyet bağı unsurlarının bulunması gerekmektedir. [91] <BR> 2011 yılında çıkarılan 6110 sayılı kanuna göre hakimlerin kişisel kusur, haksız fiil ve yahut diğer sorumlulukları sebebiyle hakimlerin aleyhine eski düzenlemeden farklı olarak dava açılamayacağı düzenlenmiştir. Hakimlerin görevleri ile alakalı fiilleri sebebiyle açılacak olan davalar bu yeni düzenlemeye göre devlet aleyhine açılacaktır. Hakimlerin sorumlu oldukları alanlar "soruşturma, kovuşturma veya dava ile ilgili işlem, faaliyet, her türlü karar" olarak düzenlenmiştir. Bu alanlar içinde hakimlerin idari görevleri ile ilgili olarak yaptıkları işlemler bu alanda düzenlenmemiştir. Bu işlemlerle ilgili sorumlulukları bakımından hakimlerin bağlı oldukları Adalet Bakanlığı aleyhine idari yargıda tam yargı davası açılabilecektir. [92] <BR>Ancak 6110 sayılı kanunun ilgili 12. Maddesindeki hükmü 6 Mart 2014 yılında mülga edilmiştir. Dolayısıyla savcılar ve adalet müfettişleri bakımından önceki duruma dönülmüş oldu. [93] <BR> SONUÇ Ülke olarak gelişmeyi ve büyümeyi amaçlıyorsak hukukçu kalitemizi de güçlendirmemiz olmazsa olmazdır. Unutulmamalıdır ki, Osmanlı devrinin büyük padişahı Kanuni Sultan Süleyman'a "Kanuni" sıfatının verilmesine sebep olan kişi devrin büyük hukukçusu Ebussuud Efendi'dir. Bu açıdan nitelikli hukukçu yetiştirmek için başta akademisyenler, daha sonra hukukçular bizzat kendilerini geliştirerek büyük bir çaba sarf etmelidirler. Çalışmamızda ulaştığımız sonuçlara gelecek olursak şu şeklide özetleyebiliriz: Hakimlerin verdikleri kararlardan dolayı sorumlulukları tarihin bütün devirlerinde olagelmiştir. Bu sorumluluktan uzak olan hakimler, verecekleri karalarda hakkı ve hukuku gözetmeksizin kendi isteklerine göre hüküm verebilirler. Bu durum ise rüşvet kurumunu ve juristokrasiyi ortaya çıkarır. İslam hukukunda hakimlerin sorumluluk çeşitleri bulunmaktadır. Bu sorumluluklar fahiş hatalardan dolayı ve kasten haksız hüküm verilmesi durumlarında ve usul kurallarına riayet edilmeksizin hüküm verilmesi hallerinde ortaya çıkar. Bu hallerde hakim verdiği hükümden sorumludur ve verdiği hükümden dolayı ortaya çıkan bir zarar varsa bu zararı tazmin etmekle mükelleftir. Bu durumların dışında hakimin verdiği hükümde istemeden ortaya çıkan bir haksızlık varsa ve bu hata hakimin usul kurallarına riayetsizliği veya fahiş hatasından da kaynaklanmıyorsa, bu durumda ortaya çıkan zarar devlet hazinesinden karşılanır. Bu sebeple hakimler önlerine gelen davada yeterli araştırmayı yaptıktan sonra hüküm vermekten korkmamalı ve verdikleri hükmün doğruluğundan endişe etmemeli ve bu hükmün arkasında durmalıdırlar. Modern hukuk bakımında ise yine bazı sorumluluk türleri bulunur. Bunları hukuki, cezai ve disiplin sorumluluğu olarak üçe ayırabiliriz. Bu konuda ülkemizdeki duruma bakacak olursak cezai sorumluluk bakımından soruşturma usulleri haricinde hakimlerin normal vatandaşlardan herhangi bir farklılığı bulunmamaktadır. Disiplin sorumluluğu bakımından ise kanunda belirlenen filleri işleyen hakimlere yine kanunda belirlenen cezalar uygulanmaktadır. Bu konuda şunu belirtmek gerekir ki, kanunda öngörülmüş olan disiplin yaptırımlarının, İslam ve Osmanlı hukuku ile karşılaştırıldığında hafif kaldığı görülecektir. Hukuki sorumluluk bakımından ise kanunda belirlenen fiilleri işleyen, bir diğer ifadeyle hüküm verirken kanunda belirlenen kurallara uymayan hakimlerin verdikleri hükümlerden dolayı ortaya çıkan zararları devlet karşılar, daha sonra ise devlet ödediği tazminattan dolayı hakime rücu eder. KAYNAKLAR 3 Numaralı Mühimme Defteri, Divan-ı Hümayun Sicilleri Dizisi: I, Ankara, 1993. Ahmed b. Hanbel, Ebû Abdullah Ahmed b. Muhammed eş-Şeybani (ö.855), Müsned, Ter: Rıfat Oral, Ensar Yayıncılık, Konya, 2004. AKINCI Müslüm, İdari Yargıda Adil Yargılanma Hakkı, Turhan Kitabevi, Ankara, 2008. AKINCI Müslüm, Yargı Erki ve Sorumluluğu, Türkiye Adalet Akademisi Dergisi, Cilt 1, Yıl 1, Sy.3. AKMAN, Mehmet, Osmanlı Devleti'nde Ceza Yargılaması, İstanbul, 2004. AKYÜZ, Vecdi, İslam Hukukunda Yüksek Yargı ve Denetim Divan-ı Mezalim, İstanbul, 1995. ALİ HAYDAR, Hocaeminefendizade (ö.1935), Dürerü'l-Hukkam Şerhu Mecelleti'l-Ahkam, İstanbul, 1330. ANIL, Yaşar Şahin, Osmanlıda Kadılık, İletişim Yayınları, İstanbul, 1993. ASLAN, Nasi, İslam Hukukunda Yargılama Etiği ve İlkeleri, Adana, 2014. ATAR, Fahreddin, İslam Adliye Teşkilatı, Ankara, 1991. : İslam Yargılama Hukukunun Esasları, İstanbul, 2013. : "Kadı", DİA, C. XXIV. : "Kaza", DİA, C. XXV. AVCI, Mustafa, Osmanlı Ceza Hukuku Genel Hükümler, Konya, 2014. : "Klasik Osmanlı Hukukunda Hakim, Hakimin Görevi İhmali", içinde Osmanlı Devletinde Eğitim Hukuk ve Modernleşme, Ejder Okumuş, Ahmet Cihan, Mustafa Avcı, Özgü Yayınları, Temmuz, İstanbul, 2006. AYDINALP Sezai, Hakimlerin Hukuki Sorumluluğu, Dayınlarlı Yayınları, Ankara, 1997. BAYINDIR, Abdülaziz, İslam Muhakeme Hukuku Osmanlı Devri Uygulaması, İstanbul, 1986. BELGESAY, Emcet, Türk Hukukunda Hakimin Hukuki Mesuliyeti, AÜHFD, 1955, C.XII. BERKİ, Ali Himmet (ö. 1976), İslam'da Kaza Hüküm ve Hakimlik ve Tevabii, Yargıçoğlu Matbaası, Ankara, 1962. BİLMEN, Ömer Nasuhi (ö. 1971), Hukuk-ı İslamiyye ve Istılahat-ı Fıkhiyye Kamusu, İstanbul, 1970. Buhari (ö. 870), Sahih-i Buhari, Ter: Mehmed Sofuoğlu, Ötüken Yayınları, İstanbul, 1990. CİN, Halil, AKGÜNDÜZ, Ahmet, Türk Hukuk Tarihi, İstanbul, 1995, C. I-II. DAMAD TERCÜMESİ, Mecme'ul Enhur, (Mülteka Şerhi), Abdurrahman b. Şeyh Muhammed b. Süleyman, terc. Mehmet Çelik, İst. 2011. DEMİRKOL, Ferman, Yargı Bağımsızlığı, Kazancı Hukuk Yayınları, İstanbul, 1991. DERE, Ahmet, "Davadan Feragat", SÜSBE, Yayımlanmamış Yüksek Lisans Tezi, Konya, 2007. Ebu Davud, Süleyman b. el-Eş'as b. İshak el-Ezdi Ebû Davud es-Sicistani (ö.889), Sünen-i Ebu Davud, Ter: Abdullah Parlıyan, Konya Kitapçılık, Konya, 2007. EKİNCİ, Ekrem Buğra, "Osmanlı Hukukunda Mahkeme Kararlarının Kontrolü (Klasik Devir)", Belleten, C. LXV, Sy. 244'ten ayrı basım, 2001. ERMUMCU, Osman, Hakimlerin Hukuki Sorumluluğu, Ankara, 2013. GÜNAY, Erhan, Hakim Savcı Avukatlar ile Diğer Adli Personelin İşledikleri Suçlar ve Soruşturmalar, Seçkin Yayınları, Ankara, 1997. --------: Yargısal Görevlerinden Dolayı Hakimlerin "Tazminat" Sorumluluğu ile Hakimlere Cumhuriyet Savcılarına ve Avukatlara Karşı İşlenen Hakaret Suçları, Seçkin Yayınları, Ankara, 2000. HALEBİ, İbrahim, İzahlı Mülteka el-Ebhur Tercümesi, Tercüme: Mustafa Uysal, İstanbul, 1972. HAMMER, Joseph von, "XVII nci Asırda Osmanlı İmparatorluğunda Devlet Teşkilatı", terc. Halit İlteber, İ.Ü.H.F.M, C:VII, Sy.2 3, 1941. İBN ABİDİN, Muhammed Emin (ö. 1836), Reddül-Muhtar Ale'd-Dürri'l-Muhtar, terc. Mehmet Savaş, İstanbul, 1985. İBN AŞUR, Muhammed Tahir, İslam Hukuk Felsefesi, İstanbul, 2013. İbn Mace, Muhammed b. Yezid Ebu Abdillah el-Kazvini (ö. 887), Sünen-i İbn Mace, Terc: Haydar Hatipoğlu, Kahraman Yayınları, İstanbul, 1982. İNALCIK, Halil, "Adaletnameler", TTK Belgeler, C. II, sayı. 3-4, Ankara, 1965. İNCEOĞLU, Sibel, Devlette Etikten Etik Devlete: Yargıda Etik, TÜSİAD, İst. 2012. KARADEMİR, Dilek, Son Kanun Değişiklikleri Işığında Hakimin Hukuki Sorumluluğu, TBB Dergisi Sy.119, Temmuz 2015. KAHVECİ, Nuri / KALENDER, Abbas, "İlk Dönem İtibariyle İslam Hukukuna Göre Hakim Tayininde Aranan Kriterler", K.S.Ü.İ.F.D, 2014, sy.23. KILIÇOĞLU, M. Ahmet, Hakimlerin Hukuki Sorumluluğu, AÜHFD, 1973, C.30, Sy.1-4. KIRMAZ, Birol, Hakimlerin Denetimi ve Yargı Bağımsızlığı, Adalet Yayınevi, Ankara, 2009. KOŞUM, Adnan, İslam Hukuk Doktrininde Yargı Hataları, Isparta, 2004. KURU, Baki, Hukuk Muhakemeleri Usulü, Demir Yayınları, İstanbul 2001, Cilt V-VI. KURU, Baki / ARSLAN, Ramazan / YILMAZ, Ejder, Medeni Usul Hukuku, Ders Kitabı, 20. Bası, Yetkin Yayınları, Ankara, 2009. MAVSİLİ, Abdullah b. Mahmud b. Mevdud, el-İhtiyar li-Ta'lili'l Muhtar, çev. Mehmet Keskin, Ümit Yayınları, İstanbul, 1998. MUMCU, Ahmet, Divan-ı Hümayun, Ankara, 2007. ----------: Osmanlı Devleti'nde Siyaseten Katl, Ankara, 2007. Müslim, Ebü'l-Hüseyn el-Kuşeyri en-Nişaburi Müslim b. el-Haccac (ö. 875), Sahih-i Müslim, Ter: Ahmed Davudoğlu, Sönmez Neşriyat, İstanbul, 1977. ORTAYLI, İlber, "Osmanlı Kadısının Taşra Yönetimindeki Rolü Üzerine", Amme İdaresi Dergisi, 1976, C. IX, Sy. 1, s. 95-107. ----------: "Kadı", DİA, C. XXIV. ÖZDEŞ, Orhan, Hakimlerin Hukuki Sorumluluğu ve Devlet, D.D. 1971, Sy. 2. ÖZEN, Muharrem, Hakimin Cezai Sorumluluğu, Seçkin Yayınları, Ankara 2004. ÖZEN, Şükrü, "Kadılkudat", DİA, C. XXIV. SELÇUK Sami, Yazılı Hukuk ve Yargıç İlişkisi, Türkiye Günlüğü, Sy.40, Mayıs-Haziran, 1996. SERAHSİ (ö. 1097), Ebu Sehl Ebu Bekir Muhammed b. Ahmed: Mebsût, Editör: Mustafa Cevat Akşit, Gümüşev Yayıncılık, İstanbul, 2008. Şeyh Bedreddin, Camiu'l-Fusûleyn, (Yargılama Usulüne Dair, ed. Hacı Yunus Apaydın), Ankara, 2012. -----, et-Teshil, Şerhu Letaifi'l-İşarat, (Letaifi'l-İsarat Şerhi, ed. Hacı Yunus Apayadın), Ankara, 2012. Tirmizi, Ebû İsa Muhammed b. İsa b. Serve es-Sülem, (ö. 892), Sünen-i Tirmizi, Ter: Abdullah Parlıyan, Konya Kitapçılık, Konya, 2004. TÜRCAN, Talip, "İslam Hukukunda Uhrevi Sorumluluk Bakımından Yargı Kararlarının Geçerliliği Sorunu", İslam Hukuku Araştırmaları Dergisi, Sy.5, 2005. UZUNÇARŞILI, İsmail Hakkı, Osmanlı Devletinin İlmiye Teşkilatı, TTK Yayınları, Ankara, 1988. YAMAN, Ahmet, Siyaset-Hukuk İlişkisi, Esra Yayınları, Konya, 1999. YENİÇERİ, Celal, İslam'da Devlet Bütçesi, İstanbul, 1984. [1] <BR>ASLAN, Nasi, İslam Hukukunda Yargılama Etiği ve İlkeleri, Ankara, 2014, s.18. ATAR, Fahrettin, "Kaza", DİA, C. XXV, s.114. [2] <BR>BERKİ, Ali Himmet, İslam'da Kaza Hüküm ve Hakimlik ve Tevabii, Ankara, 1962, s.17. [3] <BR>İbn Mace, Ahkam, 1; Tirmizi, Ahkam, 1; Ebu Davud, Akdiye, 1; Ahmed b. Hanbel, Müsned, II/230, 365. [4] <BR>Hatta bazı alimlere göre mekruhtur. Şeyh Bedreddin, Camiu'l-Fusûleyn, (Yargılama Usulüne Dair, ed. Hacı Yunus Apaydın), Ankara, 2012, s. 41. [5] <BR>BİLMEN, Ömer Nasuhi, Hukuk-ı İslamiyye ve Istılahat-ı Fıkhiyye Kamusu, C. VIII, s. 212. [6] <BR>KAHVECİ, Nuri, KALENDER, Abbas, "İlk Dönem İtibariyle İslam Hukukuna Göre Hakim Tayininde Aranan Kriterler", K.S.Ü.İ.F.D, 2014, sy.23, s.4. [7] <BR>Ebu Hanife'ye hakimlik hem Emeviler hem de Abbasiler devrinde teklif edilmiştir. Emeviler devrinde Kufe kadılığı, Abbasiler devrinde de halife Mansur tarafından teklif edilen Bağdat kadılığı bu büyük alim tarafından reddedilmiş, halife Mansur bu büyük alimi hapsetmiş ve işkence ettirmiştir. BERKİ, İslam'da Kaza Hüküm ve Hakimlik ve Tevabii, s.17-18. [8] <BR>ASLAN, Yargılama Etiği, s.27. YAMAN, Ahmet, Siyaset-Hukuk İlişkisi, Esra Yayınları, Konya, 1999, s.139. [9] <BR>BİLMEN, C. VIII, s.212. [10] <BR>KAHVECİ/KALENDER, s.7. [11] <BR>ATAR, Fahreddin, İslam Adliye Teşkilatı, Ankara, 1991, s.101. [12] <BR>Mobez Mobezan İran devletinde kadılkudat benzeri yetkilere sahip olan kişiye verilen isimdir. Bu göreve tayin edilen kişi ülkedeki en yetkili hukukçudur ve hakimlerin atanması ve tayini gibi birçok önemli görevi bulunmaktadır. ÖZEN, Şükrü, "Kadılkudat", DİA, C. XXIV, s.78. [13] <BR>ATAR, İslam Adliye, s. 101. Bir kimse hakimliği kalbiyle arzu edemez ve diliyle de isteyemez. Bir hadiste de "Bir kimse hakimliğe talip olursa, kendi nefsine bırakılır. Bir kimseye de zorla hakimlik verilirse o kimse üzerine bir melek inip ona doğruyu gösterir." buyurulmuştur. Damad Tercümesi, Mecme'ul Enhur, Mülteka Şerhi, Abdurrahman b. Şeyh Muhammed b. Süleyman, terc. Mehmet Çelik, İst. 2011, C. IV, s.404. [14] <BR>Kendisinden başka o bölgede kadılık yapmaya ehil olmayan kişiye kadılık teklif edildiğinde görevi kabul etmesi farz-ı ayn hale gelir. HALEBİ, İbrahim, İzahlı Mülteka el-Ebhur Tercümesi, Tercüme: Mustafa Uysal, İstanbul, 1972, s.195. [15] <BR>BERKİ, İslam'da Kaza Hüküm Hakimlik ve Tevabii, s.19. [16] <BR>ASLAN, Yargılama Etiği, s.23. [17] <BR>Nisa, 4/58. "Kadılar (hakimler) üç kısımdır. Biri cennette ikisi ateştedir. Cennette olanlar hakkı bilip onunla hükmedenlerdir. Hakkı bildiği halde hükmünde zulmeden (haklıyı bildiği halde bunu gizleyip haksız hüküm veren) hakimler ise ateştedir. Gerçeği araştırıp öğrenmeden cahillikle hükmeden hakim (ya da hakimliğe ehil olmadığı halde bir şekilde göre alan hakim) de ateştedir." Bu Hadis-i Şerif'te de hakimlerin verdikleri hükümler dolayısıyla uğrayabilecekleri olası cezalar öngörülmüştür. [18] <BR>KAHVECİ/KALENDER, s.12. [19] <BR>Buhari, Kitabu'l-İtisam li Kitabi ve's-Sünne, 21, Hadis no: 6919; Müslim, Akdiye, 6, Hadis no: 1716; BİLMEN, C. VIII, s.212213. [20] <BR>KAHVECİ /KALENDER, s.10. [21] <BR>Hz. Peygamber de "Ben ancak bir beşerim. Siz benim önümde davalaşıyorsunuz. Belki biriniz delilini diğerinden daha iyi ifade eder ve ben de işittiklerime göre hükmederim. Kardeşinin hakkından kimin lehine bir şey hükmedersem, onu almasın. Zira ben onun lehine ancak ateşten bir parça hükmetmiş olurum." Buhari, Şehadet, 27, Ahkam, 20; Müslim, Akdiye, 3; Ebu Davud, Akdiye 7. Diyerek hakimi bir şekilde hataya düşürmüş olan tarafın dini sorumluluğunu ortaya koymuştur. TÜRCAN, Talip, "İslam Hukukunda Uhrevi Sorumluluk Bakımından Yargı Kararlarının Geçerliliği Sorunu", İslam Hukuku Araştırmaları Dergisi, Sy.5, 2005, s.171. [22] <BR>TYAN, Emile, Historie de l'Organisation Judiciaire en Pays İslam, Paris, 1938, II, 171172, (akt. ATAR, İslam Adliye Teşkilatı, s.170.) [23] <BR>Bu duruma görev kusuru diyebiliriz. ATAR, İslam Yargılama Hukukunun Esasları, s. 92. Hakimin görevi ihmali ve bu sebeple adaleti geciktirmesi toplumun hukuka olan güvenini sarsar. Bu durum da hakim açısından suç teşkil etmektedir. Hakim görevini ihmal ederek bir zarara sebebiyet verirse verdiği bu zarardan sorumlu olur. CİN/AKGÜNDÜZ, C. I, s.417. Hakim, eğer davada hüküm sebepleri oluşmuşsa hükmü erteleyemez, mazeretsiz davayı geciktiremez. AVCI, Mustafa, Osmanlı Ceza Hukuku Genel Hükümler, Konya, 2014, s.424-425. Davayı gereksiz yere sürüncemede bırakıp hüküm vermeyi geciktiren hakimler, görevden alınmalarını gerektirecek bir suç işlemiş olurlar. BAYINDIR, s.119. Ayrıca tazir cezasına çarptırılırlar. Şeyh Bedreddin, et-Teshil, Şerhu Letaifi'l-İşarat, (Letaifi'l-İsarat Şerhi, ed. Hacı Yunus Apayadın), Ankara, 2012, C.II, s.1543. [24] <BR>Bu durum hakimde sonradan sağlık sorunları ortaya çıkması gibi bir sebeple o labilir. ATAR, Yargılama Usulü, s.87. [25] <BR>KOŞUM, s.138. [26] <BR>BİLMEN, C. VIII, s. 247; ATAR, "Kadı", DİA, C. XXIV, s. 69; ASLAN, s. 25. İbnü'l-Menasıf, Tenbihü'l-Hükkam, s. 305, akt. KOŞUM, s. 139. Osmanlı devletinde soygun ve hırsızlık arttığı zaman, bu durumu padişaha şikayet eden halkın talebi doğrultusunda hakimlere emir ve talimatlar gönderilmiş, suçluların yakalanması ve cezalandırılması hususlarında ihmalkar davranan hakimlere çalınan eşya bedelinin ödettirileceği belirtilmiştir. Bu durum genelde Adaletnameler aracılığıyla hakimlere bildiriliyordu. AVCI, "Klasik Osmanlı Hukukunda Hakim, Hakimin Görevi İhmali", içinde Osmanlı Devletinde Eğitim Hukuk ve Modernleşme, Ejder Okumuş, Ahmet Cihan, Mustafa Avcı, Özgü Yayınları, Temmuz, İstanbul, 2006, s.100. [27] <BR>Bu kimselerin beyanları ve şahitlikleri hiçbir şekilde kanıt niteliği taşımamaktadır. Dolayısıyla bu beyanlar esas alınarak verilen hüküm geçersizdir. İBN ABİDİN, Muhammed Emin (ö. 1836), Reddül-Muhtar Ale'd-Dürri'l-Muhtar, terc. Mehmet Savaş, İstanbul, 1985, C. XII, s.93; TÜRCAN, s.167. [28] <BR>ASLAN, Yargılama Etiği, s.25. [29] <BR>Hakimin kasıtlı olarak davranmasından kaynaklanan hükümde eğer idam cezası verilmiş veya bir organ kaybı yaşanmışsa bu durumda ortaya çıkacak diyeti hakim kendi cebinden öder. ATAR, İslam Yargılama Hukuku, s.92. [30] <BR>HASSAF, Edebü'l-Kadı, s. 326, akt. KOŞUM, s.138. Hz. Ömer de görevini ihmal eden hakimi görevinden uzaklaştırmıştır. Bu bakımdan kendisine gelen şikayetler valiler hakkında ise hemen azil yoluna gidilmiş, şikayetler hakimler hakkında ise soruşturma yapılıp azli gerektirecek bir husus olduğu ispatlanıncaya kadar azil yoluna gidilmemiştir. İBN AŞUR, s.312; AVCI, "Osmanlı Hukukunda Hakim", s.104. [31] <BR>İBN ABİDİN, C. XII, s.305. [32] <BR>Kazif (zina iftirası, nitelikli hakaret) suçundan ceza almış olan veya fasık kimsenin ve hatta cami cemaatine devam etmeyen kimselerin şahitliği kabul edilmez. [33] <BR>KOŞUM, s.139. [34] <BR>İBN ABİDİN, C. XII, s.305. [35] <BR>ALİ HAYDAR, Mecelle Şerhi, C. IV, md. 1785; KOŞUM, s.139. [36] <BR>İmam Şafii'de aynı görüştedir. AKYÜZ, Vecdi, İslam Hukukunda Yüksek Yargı ve Denetim Divan-ı Mezalim, İstanbul, 1995, s.121; YENİÇERİ, Celal, İslam'da Devlet Bütçesi, İstanbul, 1984, s.420; KOŞUM, s.140. [37] <BR>MUMCU, Siyaseten Katl, s.163. [38] <BR>KASANİ, VII, 16, akt. KOŞUM, s.141. [39] <BR>İBN KUDAME, Muğni, XII/150; HASSAF, Edebü'l Kadı, s. 325; akt. KOŞUM, s.141. [40] <BR>KOŞUM, s.142. [41] <BR>Verilen hükümde hata yoksa hakimin verdiği hüküm kesindir. Ebussuud Efendi'nin bir fetvası bu konuya örnek teşkil etmektedir: "Mesele: Bir defa şer-i şerifle faslolunup aher kadı tenfiz ve imza eylediği husus yine aslından dinlenmek şer'i olur mu? El-cevap: Emr-i sultani olmayıcak olmaz, memur olıcak dahi sabıkan şer'le faslolunduğu sabit olıcak tağyir olunmaz." AKGÜNDÜZ, Ahmet, Osmanlı Kanunnameleri, C.4, s.55. [42] <BR>SERAHSİ, Mebsut, C. XVI/75; KOŞUM, s.142. [43] <BR>ZEYDAN, Nizam'ül-Kaza, Bağdat, 1984, s.83; akt. KOŞUM, s.138. [44] <BR>MAVSİLİ, Abdullah b. Mahmud b. Mevdud, el-İhtiyar li-Ta'lili'l Muhtar, çev. Mehmet Keskin, Ümit Yayınları, İstanbul, 1998, s.98. [45] <BR>Buhari, Kitabu'l-İtisam li Kitabi ve's-Sünne, 21, Hadis no: 6919; Müslim, Akdiye, 6, Hadis no: 1716. [46] <BR>İBN FERHUN, Tabsıratü'l-Hukkam, I/61, akt. KOŞUM, s.137. [47] <BR>KOŞUM, s.138. [48] <BR>SERAHSİ, C. XVI, 79. Hakimin şahsi ihmali ve kusuru bulunmazsa bu takdir hatasından doğan zararı devlet öder. ATAR, İslam'da Adliye Teşkilatı, s. 167; BİLMEN, C. I, s. 298; AVCI, "Osmanlı Hukukunda Hakim", s.100. [49] <BR>ORTAYLI, "Osmanlı Kadı'sının Taşra Yönetimindeki Rolü Üzerine", s.107. [50] <BR>İNALCIK, Halil, "Adaletnameler", TTK Belgeler, C. II, sayı. 3-4, Ankara, 1965, s.106. [51] <BR>ORTAYLI, İlber, "Kadı", DİA, C. XXIV, s. 70. Ulema sınıfından olan kadılara verilecek en ağır cezalar genelde azil ve sürgün cezası olarak ortaya çıkmaktadır. AVCI, "Osmanlı Hukukunda Hakim", s.113. Bazı ender görülen durumlarda ise hakimin ulema sıfatı düşürülürdü. MUMCU, Ahmet, Osmanlı Devleti'nde Siyaseten Katl, Ankara, 2007, s.114. [52] <BR>UZUNÇARŞILI, İlmiye Teşkilatı, s. 107. Daha önce de belirttiğimiz üzere Osmanlı devletinde kadıların yargılama faaliyeti dışında hiç de azımsanmayacak biçimde idari görevleri bulunmaktadır. Padişahın burada kadıyı idam ettirmesinin sebebi, yolları temizletme görevinin de kadı'nın görevleri arasında bulunmasından dolayıdır. Kadıların idari görevlerinden bazı örnekler için bkz. 3 Numaralı Mühimme Defteri, Divan-ı Hümayun Sicilleri Dizisi: I, Ankara, 1993, Hüküm no: 2, 14, 23, 38, 66, 84. [53] <BR>ORTAYLI, "Kadı", DİA, C. XXIV, s.70. [54] <BR>Bu soruşturmalar kadıların adli görevleri yanında beledi görevleri ile alakalı da oluyordu. 1679 tarihinde İstanbul'da Balat mahkemesi sahte nikah belgesi verdiği için mahkeme kapatılmış ve görevliler de azledilip ağır hapis cezası almışlardır. EKİNCİ, s.969. [55] <BR>AKMAN, Mehmet, Osmanlı Devleti'nde Ceza Yargılaması, İstanbul, 2004, s.42. [56] <BR>ANIL, s.75; EKİNCİ, s.970. [57] <BR>Bu süre kadıların yerli halk ile içli dışlı olup, karar verirken tarafsız olamayabilecekleri sebebiyle kısa tutulmuştur. EKİNCİ, s.962. [58] <BR>ANIL, s.76. [59] <BR>SELÇUK, Sami, "Yazılı Hukuk Ve Yargıç İlişkisi", Türkiye Günlüğü, Sy. 40, 1996, s.6. [60] <BR>Örnek vermek gerekirse Fransa'da hakimin yapacağı mesleki hatalar, görevini yapmama fiili ile birleşince disiplin yaptırımı olarak yer değiştirme cezası uygulanmıştır. İtalya'da ise hakimin ağır ihmali sonucunda yapılan hukuki hatalar sonucunda hakime disiplin yaptırımı uygulanmıştır. İNCEOĞLU, Yargıda Etik, s.144. [61] <BR>AYDINALP, s.77; ERMUMCU, s.40. [62] <BR>AKINCI, Yargı Etiği, s.93. [63] <BR>KILIÇOĞLU, Ahmet, "Hakimlerin Hukuki Sorumluluğu", s.23; AYDINALP, s.83-84. [64] <BR>BELGESAY, Emcet, "Türk Hukukunda Hakimin Hukuki Mesuliyeti", s.251. [65] <BR>AKINCI, İdari Yargıda, s.105. [66] <BR>GÜNAY, Hakimlerin, s.19. [67] <BR>AKINCI, İdari Yargıda, s.19. [68] <BR>KILIÇOĞLU, s.233. [69] <BR>ÖZDEŞ, Orhan, "Hakimlerin Hukuki Sorumluluğu ve Devlet", Sy.2, s.9. [70] <BR>DERE, s.71. [71] <BR>BELGESAY, s.249. [72] <BR>Anayasa md. 40/3: "Kişinin, resmi görevliler tarafından vaki haksız işlemler sonucu uğradığı zarar da, kanuna göre, Devletçe tazmin edilir. Devletin sorumlu olan ilgili görevliye rücu hakkı saklıdır." [73] <BR>HMK md. 46/2: "Mahkeme, açılan tazminat davasını, ilgili hakime resen ihbar eder." [74] <BR>ERMUMCU, s.48. [75] <BR>ERMUMCU, s.49. [76] <BR>DEMİRKOL, Ferman, "Yargı Bağımsızlığı", İstanbul, 1991, s. 135. [77] <BR>ERMUMCU, s.49. [78] <BR>DERE, s.71; ERMUMCU, s.50. [79] <BR>Hakimlerin disiplin sorumluluğunun temeli Anayasa'nın 140 ve 144. Maddelerinde yer almıştır. KURU/ARSLAN/YILMAZ, s.98. [80] <BR>HSK, md.62; KIRMAZ, s. 297,298, 299, 300; ÖZEN, s.163-164. [81] <BR>ERMUMCU, s.52. [82] <BR>22.12.2003 tarih, 2003/409 sayılı HSYK kararına itiraz edilmesi sebebiyle İtirazları İnceleme Kurulu'nun 07.06.2004 tarih ve 2004/70 sayılı kararı sonrasında uyarma cezası verilmesine karar verilmiştir. [83] <BR>25.01.1996 tarih ve 1996/18 sayılı HSYK kararı. [84] <BR>08.02.1996 tarih ve 1996/41 sayılı HSYK kararı. [85] <BR>İNCEOĞLU, Yargıda Etik, s.144-145. [86] <BR>ÖZEN, s.166. [87] <BR>GÜNAY, Hakim-Savcı, s.24; ERMUMCU, s.54. HSK md. 83: "Adalet müfettişlerinin denetim veya soruşturma sırasında öğrendikleri ve gecikmesinde sakınca bulunan konuların soruşturması için önceden izin alınması gerekmez. Ancak, durum hemen Adalet Bakanlığına bildirilir." [88] <BR>ÖZEN, s.253-254. [89] <BR>ERMUMCU, s.55. [90] <BR>KURU, Hukuk Muhakemeleri Usulü, İstanbul, 2001, C. 6, s.5841; ERMUMCU, s.58. [91] <BR>KILIÇOĞLU, s.242. [92] <BR>ERMUMCU, s.60. [93] <BR>KARADEMİR, Dilek, Son Kanun Değişiklikleri Işığında Hakimin Hukuki Sorumluluğu, s.254. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 