İŞKENCE SUÇUNUN KAPSAMI Yazarın Adı : BİLGE SAYICI PEHLİVAN,AV. İstanbul Barosu Avukatı, İ. Ü. Adli Tıp Enstitüsü Doktora Öğrencisi Belge Türü : Makale Eserin Konusu : CEZA VE CEZA USUL HUKUKU, İNSAN HAKLARI HUKUKU İSTANBUL,2011 İÇİNDEKİLER I. <BR>GİRİŞ <BR> 1. <BR>ULUSLARARASI <BR>ANDLAŞMALAR <BR> 1.1. <BR>İŞKENCE <BR>VE <BR>DİĞER <BR>ZALİMANE <BR>GAYRIİNSANİ <BR>VEYA <BR>KÜÇÜLTÜCÜ <BR>MUAMELE <BR>VEYA <BR>CEZAYA <BR>KARŞI <BR>BİRLEŞMİŞMİLLETLER <BR>(BM) <BR>SÖZLEŞMESİ <BR> 1.2. <BR>AVRUPA <BR>İNSAN <BR>HAKLARI <BR>SÖZLEŞMESİ <BR> 1. <BR>3. <BR>İŞKENCE <BR>VE <BR>DİĞER <BR>ZALİMANE <BR>İNSANLIK <BR>DIŞI <BR>AŞAĞILAYICI <BR>MUAMELE <BR>VEYA <BR>CEZALARIN <BR>ETKİLİ <BR>BİÇİMDESORUŞTURULMASI <BR>VE <BR>BELGELENDİRİLMESİ <BR>İÇİN <BR>EL <BR>KLAVUZU <BR>(İSTANBUL <BR>PROTOKOLÜ) <BR> 2. <BR>TÜRK <BR>HUKUKU'NDA <BR>YER <BR>ALAN <BR>HÜKÜMLER <BR> 2.1. <BR>2709 <BR>SAYILI <BR>TÜRKİYE <BR>CUMHURİYETİ <BR>ANAYASASI <BR> 2.2. <BR>5237 <BR>SAYILI <BR>TÜRK <BR>CEZA <BR>KANUNU <BR>(TCK) <BR> 2.3. <BR>5271 <BR>SAYILI <BR>CEZA <BR>MUHAKEMESİ <BR>KANUNU <BR>(CMK) <BR> II. <BR>UYGULAMAYA <BR>İLİŞKİN <BR>ÖRNEKLER <BR> III. SONUÇ <BR>KAYNAKLAR <BR> I. GİRİŞ İşkence ve işkence suçu farklı anlamları olan hukuki terimler olup, işkence tarihsel ve politik bir anlama sahiptir. İşkence suçu ise işkencenin yanında zalimane, gayri insani ve aşağılayıcı muameleleri kapsayan bir suç tipi olarak karşımıza çıkmaktadır [1]. İşkence suçu, bu suçun önlenmesi ve cezalandırılması mukayeseli hukuk, Türk Hukuku ve uluslararası sözleşmelerle hüküm altına alınmıştır ancak işkencenin kapsamı, nerede başlayacağına ilişkin kesin bir kriter belirlenmemiştir. Örneğin kamu görevlisi tarafından şüpheli, sanık veya tanığa bir kere vurmak bu suç kapsamında değerlendirilebilir mi? Hangi fiiller işkence hangi fiiller onur kırıcı ve zalimane muamele olarak kabul edilecektir? Bu çalışma ile bu ayrımlar belirlenerek işkence suçunun kapsamı incelenecektir. 1. ULUSLARARASI ANDLAŞMALAR Hukuka aykırı yöntemlerin uluslararası sözleşmeler ve ulusal kanunlar ile yasaklanarak hüküm altına alınması insan haklarına karşı duyarlılık göstergesidir [2]. 1.1. İŞKENCE VE DİĞER ZALİMANE GAYRIİNSANİ VEYA KÜÇÜLTÜCÜ MUAMELE VEYA CEZAYA KARŞI BİRLEŞMİŞMİLLETLER (BM) SÖZLEŞMESİ 1984 tarihli bu sözleşmede işkencenin tanımı yapılmıştır. "İşkence terimi, bir şahsa veya bir üçüncü şahsa, bu şahsın veya üçüncü şahsın işlediği veya işlediğinden şüphe edilen bir fiil sebebiyle, cezalandırmak amacıyla bilgi veya itiraf elde etmek için veya ayrım gözeten herhangi bir sebep dolayısıyla bir kamu görevlisinin veya bu sıfatla hareket eden bir başka şahsın teşviki veya rızası veya muvafakatıyla uygulanan fiziki veya manevi ağır acı veya ızdırap veren bir fiil anlamına gelir. Bu yalnızca yasal müeyyidelerin uygulanmasından doğan, tabiatında olan veya arızi olarak husule gelen acı ve ızdırabı içermez." 1.2. AVRUPA İNSAN HAKLARI SÖZLEŞMESİ Sözleşmenin 3. Maddesinde işkence yasağı başlığı ile düzenlemeler yapılmıştır. "Hiç kimse işkenceye, insanlık dışı ya da onur kırıcı ceza veya işlemlere tabi tutulamaz. " 1. 3. İŞKENCE VE DİĞER ZALİMANE İNSANLIK DIŞI AŞAĞILAYICI MUAMELE VEYA CEZALARIN ETKİLİ BİÇİMDESORUŞTURULMASI VE BELGELENDİRİLMESİ İÇİN EL KLAVUZU (İSTANBUL PROTOKOLÜ) 2001 tarihli İstanbul Protokolü'nde de yine işkencenin tanımı yapılmıştır. " Bir kişiden veya üçüncü bir şahıstan bilgi almak, o kişinin veya üçüncü bir şahsın itiraf etmesini sağlamak, o kişiyi veya üçüncü bir şahsı işlediği veya işlediğinden şüphelenilen herhangi bir eylemden dolayı cezalandırmak, her tür ayırımcılıktan kaynaklanan herhangi bir nedenle söz konusu kişiyi veya üçüncü bir şahsı korkutmak veya zorlamak amacıyla, kamu görevlisi veya resmi görevli olarak hareket eden herhangi bir şahsın rızası, emri veya göz yummasıyla, söz konusu kişiye acı vermek veya canını yakmak kastıyla yapılan zihinsel ve/veya fiziksel herhangi bir hareket işkencedir." Bu tanımları incelediğimizde birçok soruya yanıt bulmak kolaylaşmaktadır. · İşkence neden yapılır? · İşkence kim tarafından yapılır? · İşkence hangi hareketler ile yapılır? Yukarıda belirtilen sözleşmeler dışında yine işkence, onur kırıcı ve zalimane muamele ile ilgili olarak, İşkencenin ve Gayri İnsani ya da Küçültücü Ceza veya Muamelenin Önlenmesine Dair Avrupa Sözleşmesi, İşkence ve Diğer Zalimane Gayriinsani veya Küçültücü Muamele veya Cezaya Karşı BM Sözleşmesi Tıbbi Etik İlkeleri, Herhangi Bir Biçimde Tutuklanan veya Hapsedilen Kişilerin Korunmasına İlişkin Prensipler Bütünü gibi sözleşmelerde de hükümler yer almaktadır. Bir görüşe göre işkence tanımında ayırt edici üç öğe bulunmaktadır. Bunlar (1) fiilin objektif unsuru, "ağır bedeni veya ruhsal acıların yahut ıstırapların uygulanması (2) fiilin sübjektif unsuru, ki bu kasıt ve belirli bir niyet (3) failin devlet gücüne olan yakınlığı olarak sıralanabilir [3]. 2. TÜRK HUKUKU'NDA YER ALAN HÜKÜMLER 2.1.2709 SAYILI TÜRKİYE CUMHURİYETİ ANAYASASI Anayasanın <BR>17. maddesinde "Kişinin dokunulmazlığı, maddi ve manevi varlığı" başlıklı hükümde kimseye işkence ve eziyet yapılamayacağı; kimsenin insan haysiyetiyle bağdaşmayan bir cezaya veya muameleye tabi tutulamayacağı belirtilmiştir. 2.2.5237 SAYILI TÜRK CEZA KANUNU (TCK) İşkence suçu, 5237 sayılı TCK'da <BR>Vücut Dokunulmazlığına Karşı Suçlar kapsamında 94. Maddede yer alır. Kamu görevlisi bir kişiye karşı insan onuruyla bağdaşmayan ve bedensel veya ruhsal yönden acı çekmesine, algılama veya irade yeteneğinin etkilenmesine, aşağılanmasına yol açacak davranışlarda bulunursa, görevlinin bu suçu işlediği kabul edilir. Uluslararası sözleşmeler ve 5237 Sayılı TCK'nın 94. Maddesi incelendiğinde işkence suçunun failinin kamu görevlisi olacağı anlaşılmaktadır. İşkence suçunda bir taraftan vücut bütünlüğü, insan onuru, adil yargılanma hakkını korunurken diğer taraftan kamu idaresinde disiplini sağlamak da hedeflenmektedir. İşkence suçunda, davranışın belirli bir ağırlık düzeyine ulaşması ölçütü ve sistematik olma ve süreklilik unsuru esas alınır [4]. 2.3.5271 SAYILI CEZA MUHAKEMESİ KANUNU (CMK) Ceza muhakemesinde, şekli gerçekle yetinilmeyip işin esası araştırılır. Bu husus maddi gerçeğin araştırılması ilkesinin sonucudur. Mahkeme, muhakemeye katılanların iddiaları, özellikle de sanığın itirafı ile bağlı değildir [5]. Maddi gerçeği ortaya çıkartmak için hukuka aykırı yollar izlenmemelidir, bu ilkenin sınırsız olmadığı göz önüne alınmalıdır [6]. 5271 Sayılı CMK'nın <BR>147. maddesinde ifade ve sorgunun nasıl yapılması gerektiğine ilişkin hükümler yer almaktadır. 148. maddede ise ifade almada ve sorguda yasaklanan usuller belirtilmiştir. İfade alma ve sorguda yasak usuller MADDE 148.-(1) Şüphelinin ve sanığın beyanı özgür iradesine dayanmalıdır. Bunu engelleyici nitelikte kötü davranma, işkence, ilaç verme, yorma, aldatma, cebir veya tehditte bulunma, bazı araçları kullanma gibi bedensel veya ruhsal müdahaleler yapılamaz. (2) Kanuna aykırı bir yarar vaat edilemez. (3) Yasak usullerle elde edilen ifadeler rıza ile verilmiş olsa da delil olarak değerlendirilemez. (4) Müdafi hazır bulunmaksızın kollukça alınan ifade, hakim veya mahkeme huzurunda şüpheli veya sanık tarafından doğrulanmadıkça hükme esas alınamaz. (5) Şüphelinin aynı olayla ilgili olarak yeniden ifadesinin alınması ihtiyacı ortaya çıktığında, bu işlem ancak Cumhuriyet savcısı tarafından yapılabilir. Yukarıda sayılan uluslararası antlaşmalar ve Türk Hukuku mevzuatında işkence ile kötü muamele ayrımı yapılmamıştır. İşkencenin nerede başlayacağı, kötü muamele ve işkence ayrımına ilişkin olarak uygulamada verilen kararlar incelenmelidir. II. UYGULAMAYA İLİŞKİN ÖRNEKLER Kültürel farklılıklar, işkence kavramının farklı değerlendirilmesine yol açabilir. Sonuç olarak dünyanın bir yerinde açıkça işkence olarak görülen bir fiil, başka bir kültürde doğal bir davranış olarak karşılanabilmektedir [7]. Dolayısı ile uygulamadan örneklerin incelenmesi faydalı olacaktır. 4 Mart 2008 tarihli Taştan/Türkiye kararında, 71 yaşındaki başvuran asker kaçağı olduğu gerekçesiyle doktor muayenesine götürülmüştür. Başvuran hakkında askerlik yapabileceği yönünde rapor verilmiştir. Yaşına göre çok ağır fiziksel egzersizlere katılmak zorunda bırakılmış, üstlerinin sigara verme karşılığı fotoğraf çektirme teklifi ile onur kırıcı muameleye tabi tutulmuştur. -30 dereceye kadar düşen soğuk havada kalp ve akciğer rahatsızlıkları geçirmiştir. Avrupa İnsan Hakları Mahkemesi (AİHM) sözleşmenin 3. Maddesinin ihlal edildiğini ve başvuranın onur kırıcı muameleye tabi tutulduğunu kabul etmiştir. 23 Haziran 2009 Keser ve Kömürcü/Türkiye Kararında hükümlü olarak cezaevinde bulunan başvuranlar, cezaevinde çıkan bir isyan sırasında copla dövüldüklerini, saçlarının kesildiğini ve kendilerine zorla İstiklal Marşı söylettiklerini belirtmiştir. AİHM başvuranların insanlık dışı ve onur kırıcı muameleye tabi tutulduğuna karar vermiştir. Yargıtay Ceza Genel Kurulu 15.10.2002 tarihli 2002/8-191 E. 2002/362 K. sayılı ilamında; "Maddi işkence beden bütünlüğüne yönelik, manevi işkence ise bedene doğrudan etki yapmayan manevi nitelikteki eza verici eylemleri içerir. Zalimane muameleler; maddi veya manevi ızdırap verici her türlü eylemi, insanlıkdışı muamele; insanlık kişiliğini ve duygusunu önemli ölçüde inciten eylemleri, haysiyet kırıcı hareketler ise; namus, şöhret veya haysiyete saldırıcı davranışları ifade eder." şeklindeki tanımı ile işkence, zalimane muamele, insanlık dışı muamele ve haysiyet (onur kırıcı) davranış kavramlarının ayrımını belirtmiştir. Yargıtay Ceza Genel Kurulu 15.06.1999 tarihli 1999/8-109 E. 1999/164 K. sayılı kararında; ; "… hakaret, tehdit, göz bağlamak, yüksek volümlü marş dinletmek, çırılçıplak soymak, elektirik akımı vermek, basınçlı su sıkmak, ıslak battaniyeye sarmak, beden gücünün dayanamayacağı sabit hareketlere zorlamak, erkeklerin hayalarını sıkmak, kızlara cinsel taciz, makatlarından cop sokmak, fiziki cebir ve yek diğerine yapılan işkenceyi seyrettirmek…" şeklindeki eylemleri sonuç almaya yönelik süreklilik gösteren bezdirici, ızdırap verici nitelikteki hareketler dolayısı ile işkence olarak tanımlamıştır. Yine aynı kararda 765 sayılı TCK uyarınca işkence suçunda "… a-Suç failinin yetkili memur olması, b-Mağdurun, "sanık durumunda bulunan" kimse olması, c-Sanığın; mağdura suçunu söyletmek "saiki" ile hareket etmesi, d-Sanığın işkence etmesi yahut zalimane veya insanlık dışı veya onur kırıcı muamelelerde bulunması…" gerektiği belirtilmiştir. Bu örneklere dayanarak işkencenin süreklilik göstermesi, sistematik olması gerektiği sonucu çıkarılabilir. İşkence, onur kırıcı hareketleri, insanlık dışı ve zalimane muameleleri de kapsayan ancak bunlardan daha ağır acılar veren fiiller olarak sınıflandırılabilir. Örneğin suç şüphesi ile gözaltına alınan kişiye kamu görevlisinin bir kereye mahsus olarak küfür etmesi onur kırıcı hareket olarak kabul edilebilirken kamu görevlisinin belirli bir süre içerisinde gözaltına alınan kişiye tekrarlayan ve sürekli biçimde küfür etmesi işkence olarak tanımlanacaktır. III. SONUÇ Yukarıda verilen örnekler de dikkate alındığında işkence ile insanlık dışı ve onur kırıcı hareketler, zalimane muameleleri ayırt edecek ortak ve net bir uygulama bulunmamaktadır. Kamu görevlisi tarafından yapılan bir hareketin sayısı, süresi ve etkileri fiilin niteliğini değiştirebilmektedir. Söz konusu durum da bu kavramların ayırt edilebilmesini güçleştirmektedir. Bununla birlikte söz konusu kavramların ayırt edilmesi için öncelikle ortaya çıkarılması gerekmektedir. Türkiye açısından bakıldığında kamu görevlisinin, özellikle de polisin kötü muamelesi veya işkence yaptığına dair bir iddia söz konusu olduğunda bağımsız ve tarafsız bir soruşturma yürütecek bağımsız bir birimin olmaması önemli bir eksikliktir [8]. Sanık veya şüpheli gözaltındayken aynı zamanda devletin koruması altında olmalıdır, kamu görevlisi tarafından yapılan işkence bir insanlık ayıbı olmakla birlikte suçlularının tespit edilmesinde yaşanan güçlükler toplumun adalete güvenini sarsmaktadır. KAYNAKLAR Adalete Karşı Safları Sıklaştırmak -Türkiye'deki Polis Şiddetiyle Mücadele Önündeki Engeller, s.16., Human Rights Watch, 2008, United States Of America Bakım S., 5237 Sayılı Türk Ceza Kanunu'nda İşkence Suçu, 2007, İstanbul http://www.akader.info/KHUKA/2005_mart/10-19.pdf <BR>(son erişim tarihi: 30.04.2011), Hilgendorf E., Torture and The Rule Of Law http://www.kazanci.com/cgi-bin/highlt/hebb/highlight.cgi?file=hebb/files/makale-bernaozturk-1.htm&query="yasaksorgu"#fm, Öztürk B., Ceza Muhakemesinde Hukuka Aykırı Delillerin Değerlendirilmesi Sorunu, son erişim tarihi: 29.04.2011 İpekçioğlu P.A., Gözaltında Alınan İfadenin Önemi ve Delil Değeri, Ankara Üniversitesi Hukuk Fakültesi Dergisi, C. 57, S: 3, 2008, Ankara Üzülmez İ., Yeni Türk Ceza Kanunu'nda İşkence ve Eziyet Suçu, Hukuk ve Adalet, Yıl: 2, Sayı: 5, İstanbul 2005. Öztürk B., Yaşama Hakkı ve İşkence Yasağı, İstanbul Kültür Üniversitesi Yayınları, C.2, S. 1-2, 2003, İstanbul Yılmaz A., Türk Ceza Hukuku'nda İşkence Suçu, 2007, İstanbul [1] <BR>Üzülmez İ., Yeni Türk Ceza Kanunu'nda İşkence ve Eziyet Suçu, Hukuk ve Adalet, Yıl: 2, Sayı: 5, sf. 1, İstanbul 2005. [2] <BR>İpekçioğlu P.A., Gözaltında Alınan İfadenin Önemi ve Delil Değeri, s. 63, Ankara Üniversitesi Hukuk Fakültesi Dergisi, C. 57, S: 3, 2008, Ankara [3] <BR>http://www.akader.info/KHUKA/2005_mart/10-19.pdf <BR>(son erişim tarihi: 30.04.2011), Hilgendorf E., Torture and The Rule Of Law [4] <BR>Bakım S., 5237 Sayılı Türk Ceza Kanunu'nda İşkence Suçu, s.90, 2007, İstanbul [5] <BR>Öztürk B., Yaşama Hakkı ve İşkence Yasağı, s. 40-42., İstanbul Kültür Üniversitesi Yayınları, C.2, S. 1-2, 2003, İstanbul [6] <BR>http://www.kazanci.com/cgi-bin/highlt/hebb/highlight.cgi?file=hebb/files/makale-bernaozturk-1.htm&query="yasaksorgu"#fm, Öztürk B., Ceza Muhakemesinde Hukuka Aykırı Delillerin Değerlendirilmesi Sorunu, son erişim tarihi: 29.04.2011 [7] <BR>Yılmaz A., Türk Ceza Hukuku'nda İşkence Suçu, s.4, 2007, İstanbul [8] <BR>Adalete Karşı Safları Sıklaştırmak -Türkiye'deki Polis Şiddetiyle Mücadele Önündeki Engeller, s.16., Human Rights Watch, 2008, United States Of America Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 