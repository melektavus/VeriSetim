ADAM ÖLDÜRME KASTINI BELİRLEME YETKİSİ DURUŞMA YAPAN YARGI ORGANININDIR Yazarın Adı : SAMİ SELÇUK,DOÇ. DR. Yargıtay 4. Ceza Dairesi Başkanı Belge Türü : Makale Eserin Konusu : CEZA VE CEZA USUL HUKUKU Ankara Üniversitesi Hukuk Fakültesi Türkiye'ye Armağan projesinde yayınlanmıştır.http://www.law.ankara.edu.tr/ <BR>ANKARA,1996 İÇİNDEKİLER I-GİRİŞ <BR>II-NEDENLERİ <BR> A) <BR>YARGITAY <BR>DENETİMİNİN <BR>SINIRLARI <BR> B) CÜRÜM <BR>KASTINI <BR>BELİRLEME <BR>YETKİSİ <BR>III-ÖRNEK <BR>OLAY <BR>VE <BR>HÜKÜM <BR> A) <BR>OLAY <BR> B) <BR>YEREL <BR>MAHKEME <BR> C) <BR>DAİRE <BR> D) <BR>C. <BR>BAŞSAVCILIĞI <BR> E) <BR>C. <BR>GENEL <BR>KURULU <BR> F) <BR>SONUÇ <BR> I-GİRİŞ T. Ceza ve Ceza Yargılama Yasalarının yürürlüğe girmesinden bu yana, adam öldürme kastının belirlenmesinde, ilk mahkemelerle Yargıtay Daireleri ve Ceza Genel Kurulu arasında uyuşmazlıklar hiç bitmemiştir. Bu konuda verilen kararlar, yargı organlarında görev yapan yargıçların değişmesine koşut olarak değişkenlik sergilemiş; ilke boyutunda sonuçlara ve ölçülere bir türlü ulaşılamamıştır. II-NEDENLERİ Bunun nedenlerini belirleyebilmek için, ilkin Yargıtay, temyiz yolu ve denetimi üzerinde durmak; ikinci olarak da bunların ışığında yapılanları irdelemek gerekir. A) YARGITAY DENETİMİNİN SINIRLARI Türk Yargıtayı; Alman, Fransız, İtalyan vb. ülkelerdeki bozma mahkemelerinin (cours de cassation) aynısıdır. Bozma mahkemeleri doğrudan öğrenme yargılaması (cognizione), yani duruşma yapmamaktadırlar. Bu kurumlaşmanın doğasından kaynaklanan belirleyici, zorlayıcı sonuçlar ise şunlardır: Duruşma, yargılamanın en önemli aşamasıdır ve var olma (icat) nedeni de, hırsızlık, yaralama, şiddetli geçimsizlik, bir tanığın içtenliği, doğru söyleyip söylemediği gibi olayların gerçek olup olmadıklarını saptamaktır (gerçeklik yargısı). Bu saptama işinin ise, tutanaklara göre değil; duruşmadan edinilen izlenimlere göre yapılması zorunludur (CYY, md.254). Yukarıda belirttiğim gibi, duruşmanın varlık nedeni budur. O yünden, kanıtlan yeterli/yetersiz, tanıkları yanlı/yansız vb. gibi değerlendirme yetkisi, yalnız ve yalnız duruşma yapan, duruşmaya katılan, bu nedenle de, taraflarla, kanıtlarla doğrudan ve yüz yüze ilişki kuran, onlar üzerinde yapılan yüksek sesli tartışmaları dinleyen, bir sözcükle kanıtlarla doğrudan diyalektik ilişkide bulunan duruşma yargıçlarına aittir. Böyle bir değerlendirmeyi yapabilmek için, hukuk öğrenimi görmeye gerek olmadığından, jürilerde görüldüğü üzere, çeşitli mesleklerden gelen kişiler de, olay sorunlarını çözebilmektedirler. Yeter ki, duruşmada hazır bulunsunlar. Bu nedenle, isterse deneyimli hukukçu olsun, duruşmaya katılmamış bir yargıcın, olaya ilişkin sorunları çözmesi, eşyanın doğası gereği olanaksızdır ve bu nedenle hukukta yasaktır. O yüzden istinaf ve dolayısıyla duruşma yapma yetkisini haiz olmayan ve duruşma yapmayan Yargıtay yargıçları, dünyanın hiç bir ülkesinde, duruşma yapan ilk mahkemenin yerine geçerek olay sorunlarını çözememektedirler. Dahası ara (istinaf) mahkemeleri de, yeni baştan duruşma yapma (tipik istinaf) yetkisini kullanmamış, yalnızca taraftan dinlemekle yetinmişlerse (atipik istinaf), ilk mahkemelerce sabit kabul edilen olaylara ilişmemekte, öbür hukuksal sorunları ele almaktadırlar. Çünkü, yargılamanın temel ilkesi şudur: "Yargılandığın oranda hüküm kur (sonuç çıkar); tantum judicatum, quantum conclusum." Bu yüzden duruşma yapmayan Yargıtay, olay değerlendirmesi yapamayacak, "olay sabittir/değildir", "tanık yansızdır, doğru söylüyor; yanlıdır, yalan söylüyor" gibi salt olgulara ilişkin hükümler kurarak, duruşma yapan ilk mahkemenin yerine geçemeyecektir. Eğer kurabilseydi, ilk mahkeme tutanakları Yargıtaya gönderilir, yargılama Yargıtayda biter, yollama yargılamasına gerek duyulmazdı. Oysa, Yargıtayımız, bozmadan sonra dava dosyasını, benzerleri gibi, yollama yargılaması/duruşması yapılması için esas mahkemesine göndermektedir. Bu zorunludur. Çünkü, ilke şudur: "Yargıtay yargıcı davanın (esasın) değil, kurulan hükmün/kararın yargıcıdır." O nedenle de, Yargıtayın, C. Yargılama Yasasının 322. maddesinde sayılı ve sınırlı durumlar dışında, esas (ilk) mahkemesinin yerine geçerek karar vermesi, kesinkes olanaksızdır ve C. Yargılama Yasasının 322. maddesinin varlığı ve gerekçesi de bunu kanıtlamaktadır. Yargıtay yargıcı, hükmün (ve de hukukun) yargıcı olarak, esas mahkemesinin sabit kabul ettiği olayları, eylemleri ve olguları, denetleyecektir ve bunu da iki yolla yapacaktır. Birincisi; olayları/eylemleri/olguları sabittir/değildir biçimde vicdanı kanı yargısını oluşturmak için yapılan duruşmanın yargılama yasalarına uygunluğunu ele alacaktır. Yargılama kusurlu (vitium in procedendo) ise bu nedenle karar bozulacaktır. Bundan başka Yargıtay, esas mahkemesi hükmünün yalnızca gerekçesini (iter argomentativo) inceleyecektir. Zira, bir İtalyan Yargıtay kararında belirtildiği gibi, gerekçe, her olay ve hukuk sorununu tek tek çözmesi gereken, mantıki ve hukuki bütünlük sergileyen bir yapıttır [1]. İşte Yargıtay, olaylara, kanıt değerlendirmelerine ilişkin sorunların, doğa, mantık, deneyim ve hukuk kurallarına uygun ele alınıp alınmadıklarını, salt gerekçe denetimini yaparak irdeleyecek, hukuksal denetim ve gerekçelerde disiplin sağlama görevini bu yolla yerine getirecektir. Ancak, Yargıtay, bu konularda, ilk mahkemenin yerine geçerek kesin çözümler getiremez, getirmemelidir. İncelediğim Avrupa ve Latin Amerika ülkelerinde yargıtaylar (bozma mahkemeleri), denetim yargılamasını böyle yapmaktadırlar ve bu hususta öğreti ile uygulama bire bir çakışmaktadır. Bu konuda İtalyan Yargıtayının birkaç kararını sunmakla yetiniyorum: "Yargıtay, olayla ilgili değerlendirmeleri esas mahkemesinin elinden alamaz" [2]. "Kanıt kaynağının ve kanıtın değerlendirilmesi, duruşma yapan ilk mahkemeye ait bir olay sorunudur. Yargıtay bu konuda yalnızca gerekçeyi inceleyerek denetleme yapabilir" [3]. Burada önemle vurgulanması gereken nokta şudur. Gerekçe yoluyla denetlemek başka şeydir, ilk mahkemenin yerine geçerek sorunu esastan çözmek büsbütün başka şeydir [4]. Bu başlıklar gözetilmez de ölü tutanaklara göre kanıt değerlendirmeleri yapılarak olay sorunları esastan çözülürlerse, bir yargılama sendromunun yaşanması ve onun belirtilerine ve tehlikeli sonuçlarına katlanılması kaçınılmaz olacaktır. Bu sonuçlar şunlardır : a) Doğrudanlık, yüzyüzelik, açıklık ve sözlülük ilkelerine göre yapılan duruşma hiçlenecek, gereksizleşecektir. Gerçekten, yalnızca tutanaklara göre karar verilecek idiyse, yukarıda da belirtildiği gibi, niçin duruşma yapılarak kararı verilmiştir? Bir yargıç soruşturmayı yapar, tuttuğu tutanakları Yargıtaya gönderir, karar verilebilir; böylece zamandan ve emekten kazanılmış olurdu. b) Yargılamanın olmazsa olmaz ve en önemli aşaması bulunan, bu yüzden de sağ esen olması için yargılama yasalarının tüm maddelerinin seferber edildiği duruşma ve bunun sonucu oluşan olaylara ilişkin vicdanı kam yargısı; ölü tutanaklara göre oluşturulan vicdanı kanı yargısına feda edilince, daha iyi araçlara/olanaklara sahip ilk mahkemenin yargısının yerine, duruşma yapamadığı için daha kötü araçlara/olanaklara sahip olanın yargısı geçecek, hem eşyanın doğasına ve hem de duruşma ve "yargılandığın oranda hüküm kur" kurallarına ters düşülecektir. Kuşkusuz, böyle bir yargılamada, adli yanılgı oranı da çok fazla olacaktır. c) Olaylara ilişkin gerekçenin dışlandığı ve gereksizleştiği bir ülkede, ilk mahkeme yargıçları, yüklü ve sorumluluğu Yargıtaya atacaklarından Yargıtay, gerekçelerde disiplin sağlama ve ilk yargıçları yetiştirme (pedagojik) görevlerini hiç bir zaman yerine getiremeyecektir. d) Tutanaklara göre (duruşmasız) oluşturulan vicdanı kanı yargısı, her zaman kuşkuyla karşılanacağından ve tarafların katkısı sıfırlanacağından, kesin hükmün saygınlığı örselenecektir. Zira böyle bir yargılamada saydamlığa ve diyalektiğe dayanan adaletin yerini, artık gizli ve görünüşte adalet almıştır [5]. B) CÜRÜM KASTINI BELİRLEME YETKİSİ Yukarıda sergilenen değişmezleri (sabitleri), genel ilkeleri, adam öldürme kastıyla ilgili özel konuya yansıttığımızda, paydaya yerleştirdiğimizde şu sonuçlar / izdüşümler kaçınılmaz olarak ortaya çıkmaktadır: a) Genel olarak; her şeyden önce, failin iç ve psikolojik dünyasını ilgilendiren cürüm kastının var olup olmadığını ve de varsa, öldürmeye kalkışma/yaralama suçlarında olduğu gibi, seçenekli kasıtlardan hangisi olduğunu saptamak, bir olay sorunudur. Bu yüzden de, söz konusu olayı saptama yetkisi, duruşma yapan mahkeme yargıçlarının tekelindedir. Ancak bu yetkinin türü, karşılaştırmalı hukuka baktığımızda, öğretiye ve yargısal görüşlere göre, mutlak takdir yetkisi (pouvoir discrétionnaire) değil, gerekçesi gösterilmek gereken bir yetkidir (pouvoir souverain). Dolayısıyla, duruşma yaparak vicdanı kanı yargısı oluşturan yargıçlar, bu yetkilerini kullanırlarken : 1-Varsayımlara ve karinelere yaslanan olgulara göre değil, yalnızca dış dünyaya yansıyan, duruşmada taraflarca tartışılan ve açığa çıkarıcı (symptomatique) değeri bulunan nesnel görünümlere, davranışlara ve tutumlara dayanacaklardır. 2-Yargılama biçiminin (modus procedendi) yasaya ve ceza yargılamasında kanıtlan özgürce değerlendirme ilkelerine uygun düşmesine özen gösterecek, a priori değil, a posteriori olarak değerlendirme yapacaklardır[6]. c) Özel olarak; öldürme/yaralama kastı, bir yaralama söz konusu ise, yineleme pahasına belirteyim ki, eylemin adam öldürmeye kalkışma ya da yaralama, yani sanığın iç dünyasını ilgilendiren kastın, yaralamaya değil de, adam öldürmeye yönelik olup olmadığı; failin dış dünyaya yansıyan ya da karakterini sergileyen davranışlarla belirlenebilir. Bu olaylar ise, sözgelimi, İtalyan Yazan Marcello Finzi'nin yargı kararlarını tarayarak yazdığı yapıtında açıkladığı gibi, çeşitli başlıklar altında toplanabilirler. Birincisi eylemin biçimlenişinden (modalitesinden) çıkarılmaktadır. Bu biçimleniş, silahlar ve bunların türleri, yön, vuruş sayısı ve şiddeti, yer, zaman koşulları, cürmî nitelikle ilgili nedenler; silahtan başka kullanılan zor eylemleri ya da soluk almayı kaldıran araçlar yahut da sıcak ya da soğuk araçlar; ikincisi ise fail-mağdur ilişkisi, faili suça iten neden, suç öncesi ya da sonrası failin davranışları, failin karakteri gibi durumlardır. Ayrıca bunların kimileri rastgele yan yana gelebilirler [7]. Bu yüzden işlenen eylemler arasında benzerlik bulunması, doğa ve mantık yasalarına aykırıdır. Sözgelimi, araç açısından üç türün bulunduğu kabul edilince, kullanılan aracın cinsi, mesafe, vuruş sayısı, saik, suç öncesi ve sonrası davranışlar, failin karakteri, husumet, yaranın bulunduğu bölge gözetildiğinde, benzerlik olasılığı üç üzeri on olur ki, bu da 59.049 sayısına eşit bir rakam demektir. Bir başka deyişle, olaylar arasında benzerlik-çakışma bulunabilmesi, ancak 59.049 sayısından sonra doğabilecek bir olasılıktır. Yüce Yargıtayda, sürgit eski olay-içtihatların örnek verilerek sonuçlara ulaşılmak istenmesi yerinde değildir. Tam tersine, bir mahkeme kararı, böyle bir benzerliğe dayanılarak oluşturulmuşsa, Yargıtay; Efesli Heraklitos'tan (M.Ö. 540-480) beri bilinen "her şey akar ya da aynı suda iki kez yıkanılmaz" özdeyişiyle özetlenen ve "panta rhei kuralı" diye adlandırılan doğa/mantık kuralına aykırı bulunduğu için, böyle bir kararı bozmak zorundadır. Özetle, benzerliklerden, yalnızca tasnif kalıpları çıkarılabilir; özdeşlikler (ayniyet) çıkarılamaz. Yargıtayın bu konudaki denetimi, ilk mahkemenin suç kastının adam öldürmeye yönelik olabileceğini sergileyen etkenleri, "A" ve "B/a" da belirttiğim biçimde, bir bir irdeleyerek tartışıp tartışmadığım incelemekle sınırlıdır. Bu olasılığı gösteren etkenlerden bir tanesi bile tartışma dışı kalmışsa, karar bozularak yollama yargılaması yapılması için geri gönderilecek ve fakat Yargıtay, bu etkenleri gözeterek "kasıt öldürmeye ya da yaralamaya yöneliktir" biçiminde ilk mahkemenin yerine geçerek karar vermeyecek, daha doğrusu duruşmasız yargılamanın doğası gereği karar veremeyecek; bu husus, ilk mahkemece saptanacaktır [8]. Kuşkusuz, öldürme kastı, olası kasıt biçiminde de olabilir[9]. Öldürme iradesi, kullanılan araçların nitelikleri, vuruşlar, yer ve zaman vb. etkenlere ve somut değerlendirmelere göre belirlenir ve ex post bir tanıya dayanır; eylemin nesnel sergilenişleri esas alınır [10]. İtalyan Yargıtayı son kararlarında da aynı doğrultuda görüş belirtmiş; adam öldürme kastını belirleme yetkisinin duruşma yapan ilk mahkemeye ait olduğunu, Yargıtayınsa ancak ve yalnızca gösterilen gerekçeyi denetleyeceğini vurgulamıştır [11]. Fransa'da öğreti ve içtihat aynı yöndedir [12]. Belçika'da durum aynıdır. Yargıtay eski başkanlarından Robert LEGROS, Fransız ve Belçika öğreti ve içtihatları açısından suçlarda manevi öğeyi inceleyen ünlü tezinde, birçok paragrafta bu konuya değinmiştir [13]. İspanya'da öğreti ve yargı kararlan da incelenen sorunda görüş birliği halindedir. RODRIDGUEZ DE VESA ile SERRANO GOMEZ, ortak yapıtlarında, bu güç sorunda topluduruma (conjoncture) ve sürece yönelik öğenin önemine değindikten sonra, bu konudaki kanıtları değerlendirme yetkisinin ilk mahkemeye ait bulunduğunu, Yargıtayın ise hükmü incelerken, yalnızca bu değerlendirmeyi dikkate alacağını ve uç noktalara götüremeyeceğini, çelişkiler varsa kararın bozulacağını, nitekim ilkeler getiren 28.11.1955, 4.3.1982, 14.2.1967, 3.4.1979 tarihli kararların bu yönde olduklarını belirtmektedirler. İspanya Yargıtayı, 18.4.1968, 16.6.1975, 27.4.1977, 11.3.1980, 30.1.1984, 8.3.1985, 22.1.1986, 2.7.1988, 16.6.1975, 27.4.1977, 11.3.1980, 30.1.1984', 8.3.1985, 22.1.1986, 2.7.1988, 5.2.1991 tarihli kararlarında, ilk mahkemelerin dışa yansıyan davranış ve tutumları, özellikle, 1. mağdur-fail ilişkisini, 2. suç öncesi, suç anı ve suç sonrası koşulları, 3. dışa yansıyan söz ve davranışları 4. kullanılan araçları/silahları, 5. saldırı biçimini, 6. vuruş sayısı ve şiddetini, 7. saldırı bölgesini ve saldırıda ısrarı, 8. insana özgü sınırları içinde kalan ve failin kastını sergileyen tek anlamlı her türden etkeni değerlendirip tartışacaklarını öngörmüştür [14]. Adam öldürme kastını Irak ve İsviçre hukuklarında karşılaştırmalı olarak inceleyen bir tezde de, kastın salt psikolojik bir olay sorunu olup duruşma yargıcınca bütün koşullar gözetilerek özgürce belirlendiği ve onun değerlendirmesine bırakıldığı; Irak Yargıtayının adam öldürme kastını gösterir karinelere dikkat çektiği, denetimini bu dikkatleri çekerek değerlendirmelerde çelişki bulunup bulunmadığını incelemek suretiyle yaptığı belirtilmiştir [15]. Aynı yazara göre, Yargıtay denetimi konusunda Irak öğretisinin görüşü de aynı doğrultudadır [16]. Bir örnek de Afrika'dan vermek istiyorum. Zaire'de de öğreti ve içtihat aynı yönde gelişmiş; duruşma yapan mahkemenin öldürme suç kastını kullanılan silaha/araca, öldürücü vuruşa, vuruşun yerine, mağdurun bedensel durumuna göre değerlendireceği, Yüksek Mahkemenin de bunları denetleyebileceği vurgulanmıştır [17]. Ülkemizde konuyu karşılaştırmalı hukuk ve Yargıtayın denetim yetkisi açısından irdeleyen rahmetli Prof. Dr. ERMAN, bu güne değin sürdürülen yargısal tutumu eleştirmekte ve bütün ölçütlerin birlikte ele alınmasını, yerel mahkemenin bu ölçütleri takdir yetkisini sınırlandırabilecek formüllerden titizlikle kaçınılmasını, Yargıtayın ilk mahkemenin yerine geçmemesini ve kanıtlan takdir yetkisini sınırlayıcı kararlar vermemesini, yalnızca bu kanıtların neler olabileceğini işaretle yetinmek zorunda olduğunu belirtmektedir [18]. III-ÖRNEK OLAY VE HÜKÜM Şimdi Yargıtay Ceza Genel Kurulunun 19.6.1995 tarih ve 186/216 sayılı yeni bir kararını bu bilgilerin ışığında irdeleyelim. Zira hukuk, bir bakıma örneklerle felsefe yapmak demektir. A) OLAY Fail, iki metre uzaklıktan tek ateşle mağduru karnından yaralamış, ayağa kalkıp öylece duran mağdura başkaca ateş etmemiştir. B) YEREL MAHKEME T.C. Yasasının <BR>456/2, 457. maddelerine göre yaralama cürmünden dolayı sanığı cezalandırmıştır. C) DAİRE Daire, ateşli silah kullanılmasını, dış etki olmamasını, yakından ateş edilmesini, isabet eden yerin yaşamsal bölge olması karşısında tek mermiyle isabet kaydedilmesini adam öldürme kastı için yeterli görmüş; mağdurun ayağa kalkıp öylece durduğu halde silahtaki öbür mermilerin ateş edilmemesinin bu kastı etkilemeyeceğini belirterek, hükmü bozmuştur. D) C. BAŞSAVCILIĞI Taraflar arasında adam öldürmeyi gerektirecek bir uyuşmazlığın bulunmadığı, yakın uzaklıktan engel olmadığı halde ateş edilmediği, buna engel bir nedenin de bulunmadığı gerekçesiyle C. Başsavcılığı karara itiraz etmiştir. E) C. GENEL KURULU Bir daire satışı nedeniyle eylemin oluştuğunu, mağdurun "senin tabancan var mı? Masaya koy, öyle konuşalım. Ben seni vurmak için İstanbul'da aradım, bulamadım" demesi üzerine, sanığın, tanığın engelleyici davranışlarına karşın, öldürücü bir silahla iki metre gibi bir yakınlıktan, ayakta ve hareketsiz duran mağdurun yaşamsal bölgesine ateş etmesinin, öldürme kastının kanıtı olduğunu, tabancanın olay sonrası elde edilememesinin ve başka mermi olup olmadığının bilinmeme sinin sonucu etkilemediğini belirten Yüce C. G. Kurulu, Daire doğrultusunda karar vermiş ve itirazı reddetmiştir. F) SONUÇ Oysa yapılacak iş belliydi. Tabancada birden çok mermi olup olmadığının ve dolayısıyla ayakta ve hareketsiz duran mağdura birden çok ateş etme olanağının araştırılması, olay tanıklarının açıklamaları ışığında bu olguyla birlikte, silahın türü, ateş sayısı, isabet yeri, uzaklık gibi etkenlerin bir bir çelişkisiz biçimde tartışılarak elde edilen sonuca göre kastın hangi suça yönelik olduğunun belirlenmesi için karar bozulmalı ve yeniden hüküm kurulmak üzere ilk mahkemeye gönderilmeliydi. Yüce Ceza Genel Kurulunun ilk mahkemenin yerine geçerek ve tabancada başka mermi bulunmaması olgusunu önemsemeyerek -ki bu da önemli bir etkendir-hüküm kurması, ayrıntıları karşılaştırmalı hukuk incelemesini yansıtan bölümde açıklandığı üzere, yerinde olmamıştır. Nitekim yeni bir yapıtta, duruşma yapmayan Yargıtayın yasal metinleri her zaman (toujours) yorumlayacağı, kanıtlanma konusunda ise asla (hiç bir zaman, jamais) hüküm kuramayacağı, hukuki tanı (eyleme adını koyma, eylemi nitelendirme) konusunda ise ancak kimi zaman (parfois) hüküm kurabileceği belirtilmiştir[19]. Adam öldürmeye kalkışma ya da yaralama nitelemeleri, "kimi zaman" bile Yargıtayın hüküm kuracağı olgulardan değildir. Çünkü, failin iç dünyasıyla ilgili bir olgunun kanıtlama sorunuyla ilgilidir. Bunu saptama yetkisi ise, tanıkların anlatımları, bilirkişilerin düşünceleri, olay ve davranışların akışıyla kanıtlanabilen ve ancak duruşma yapan ilk mahkemenin yetkisine giren bir kanıtlama ve tartışma sorunudur. Yargıtayın, yani duruşma yapmamış olan bir organın tutanaklardan yola çıkarak ve dolayısıyla ilk mahkemenin yerine geçerek kesin sonuç çıkarması, yetki aşımı (excès de pouvoir) niteliğindedir. Son sözüm şudur: Denetim yargılamasını gözden geçirelim. Yanılgıları ayıklayalım. Unutmayalım ki, hukuk bir bakıma resim yapma sanatıdır; arada bir silgi kullanmak gerekir. [1] <BR>20.12.1989. [2] <BR>Sez. I, 7.6.1989; VI, 30.10.1989. [3] <BR>Sez. I, 22.2.2 990; sez. IV, 1.12.1990. [4] <BR>Sez. VI, 16.5.1995, 2782. Bu kararda da belirtildiği üzere, karar apaçık biçimde mantığa aykırı olduğunda bile Yargıtay, kararı bozacak, ancak kendi benimsediği deneyim kuralını, yargıcın deneyim kuralının yerine geçiremeyecektir (R.P., Ocak 1996, s.98). [5] <BR>Bu konuda ortaya çıkan tehlike ve sonuçları, yaptığım araştırmaların bir bölümü olarak yayımladığım yazılarda (Les voies de recours en France, AÜSBF Dergisi, C.XLV, sayı: 1-4, Ocak 1990, sayfa: 119 184; Yargıtayın (bozma mahkemesinin) ve temyiz yolunun iyi algılanması ve kurumsallaştırılması sorunları, (Yargıtay Dergisi, Ocak-Nisan 1992, s. 19-449) ve Yüce Ceza Genel Kurulunun birçok kararlarında (14.4.1986, 521/219, 11.3.1991, 335/75, 4.5.1992, 110/132... 23.10.1992, 252/308, 8.2.1993, 368/31, 14.6.1993, 110/132... 23.10.1992, 252/308, 8.2.1993, 368/31, 14.6.1993, 110/168) ve bir İç. Birleştirme Kararında (14.12.1992, 1/5 <BR>R.G. 6.5.1993) ayrıntılarıyla sergilemiştim. [6] <BR>İlgili ilkelerin Yargıtay ve Yüksek Mahkeme kararlarını da içeren kaynaklar:Mantovarıi, Diritto penale, p. generale, Padova, 1980, s.285; Fiandaca-Musco, Diritto penale, p. generale, Bologna, 1989, s.274, 275; Griffon, De l'intention en droit pénal, thèse, Paris, 1911, s.134; Porthais, Tentative et attentat, Paris, 1985, s.349-355;Deveze, Le commencement d'excution de l'infraction en jurisprudence, Revue de science criminelle et de droit comparé, 1981, n.4, s.779-812; Marly, La distinction du fait et du droit, Paris, 1929, s.289; Bore, La cassation en matière pénale, Paris, 1985, n.3281-3283;Pradel, Droit pénale, Paris, 1982, n.500, 510, 514; Legros, L'élément moral dans les infractions, thèse, Liège, 952, n.279, 286. 300-322;CoteHaper-Turgeon-Manganas, Droit pénal canadien, Cowansville (Québec), 1989, 325-329;Fortin-Viau, Traité de droit pénal général, Montréal, 1982, s.145-150; Siniscalco, La struttura del delitto tentato, Milano, 1981, s.187-217;Tassi, II dolo, Padova, 1982, s.145-158. [7] <BR>La intenzione di uccidere, Milano, 1954. [8] <BR>Bu konuda karşılaştırmalı hukukta yargıtayların denetim biçimini anlatabilmek için, çeşitli ülkelerden birkaç kaynak vermekle yetiniyorum: Manzini, Pisapia tarafından basımı yenilenen yapıtının 1985 baskısında (8. cilt, n.2882), öldürme kastının duruşma yapan mahkeme yargıçlarınca belirleneceğini; bu belirlemede mahkeme, dış dünyaya yansıyan etkenleri (silah vb.) bir bir irdelenmiş ve gerekçesinde tartışmışsa, Yargıtayın kararı bozamayacağını, 3.1.1976 tarihli Yargıtay karar(lar)ının da böyle olduğunu belirtmektedir. Garavelli (Giurisprudenza sistemática di diritto penale, p. speciale Torino, 11, 1984, S.1021) ve öbür yazarlar (Serianni, Omicidio, Enciclopedia giuridica, Roma, XXI, s.5; Pannain, I delitti contro la vita e la incolomita individúale, Torino, 1965, s.37-38; Patalano, Omicidio, Enciclopedia del diitto, XXIX, 1979, n.7; Muscolo, L'omicidio volontario, Roma, 1978, s.73-108, 148; Crespi-Stella-Zuccala, Commentario breve al códice penale, Padova, 1986, s.923; Códice penale Commentato, 11, Torino, 1990, s,1057'de 19.2.1985, 9.4.1986 tarihli kararları. [9] <BR> İtalyan Y„ sez. 15.7.1989 n.9519, Riv. p„ Mart 1990, s.500; Sez. V, 3.3.1994, R.P. Nisan 1994, s.483-485; Massa Carra Üst M. 9.1.1995, n.l. R.P., Mart 1995, s.369, 370. [10] <BR>Catanzaro Ara (istinaf) Mahkemesinin 23.1.1958, 17.11.1958; sez, I, 22.2.1990, n.2509, 22.2.1990, n.2532, 2534, Riv. p., Aralık 1990, s.1076; Sez. I. 18.3.1992, 3207, R.P. Ocak 1993, s.125; Pisa, Giurisprudenza commentata di diritto Penale, Padova, 1993, s.2-19'da yer alan 2.5.1988, 28.4.1989, 66.6.1989, 23.1.1990 tarihli kararlar. [11] <BR>Sez. II, 24.7.1970, n.132 sez. I, 9.11.1970, n.1081; Muscolo, s.74; (12.2.1981, 6.5.1982, 9.6.1983 (Crespi.., s.923); 18.2.1988, Cas, pen., 1989, n.11, s.2009, 13.1.1986, 24.1.1978, (aynı kaynak ve aynı sayfa). [12] <BR>Merle-Vitu, Traité de droit criminel, droit pénal spécial, par André Vitu, Paris, 1962, II. n.1709;Chauveau et Helie, III, n.1852; Goyet, n.483 ve aynı yerlerdeki içtihatlar. [13] <BR>n.300-332. [14] <BR>Derecho pénal espanol, p, especial, Madrid, 1993, s.38. [15] <BR>Abdul Sattar Al-Yumaylı, L'homicide vololontire simple et aggravé en droit pénal irakien et suisse, étude compareé, (thèse), Genève, 1976, s.112-139. [16] <BR>Al-Banna, Alkuleli, Fadel, s.112. [17] <BR>G. Likulia Bolongo, Droit pénal spécial zaïrois, T. I, Paris, 1985, s.52-58 ve aynı yerdeki içtihatlar. [18] <BR>Kişilere karşı işlenen suçlar, İstanbul, 1994, n.28. Aynı görüş: Dönmezer, Kişilere ve Mala Karşı Cürümler, 12. bası, İstanbul, tarihsiz, n.19-20; Önder, Şahıslara ve Mala Karşı Cürümler ve Bileşim Alanında Suçlar, İstanbul, 1994, s.10. Karşı görüş: Erem, Adam Öldürmek Cürümleri, Ankara 1982, s.35. [19] <BR>M.N.Jormrd-Bachelier/X. Bachelier, La technique de cassation, pourvois et arrère civile, Paris, 1991, s.38 vd. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 