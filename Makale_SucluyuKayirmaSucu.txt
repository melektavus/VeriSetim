SUÇLUYU KAYIRMA SUÇU (TCK. m. 283) Ar. Gör. Zahit YILMAZ  Marmara Üniversitesi, Hukuk Fakültesi, Ceza ve Ceza Muhakemesi Hukuku Anabilim Dalı. ÖZET Suçluyu kayırma suçu, adliyeye karşı işlenen suçlar arasında düzenle-nen suçlardan biridir. 5237 sayılı Türk Ceza Kanunu’nun 283.maddesine göre “Suç işleyen bir kişiye araştırma, yakalanma, tutuklanma veya hükmün infazından kurtulması için imkan sağlamak” cezalandırılmalıdır. Türk Ceza Kanunu’nun gerekçesinde de vurgulandığı gibi bu suçla, bir suç işlendikten sonra suçun failine yardım edilmesinin engellenmesi ve ceza adaletinin ger-çekleşmesi amaçlanmaktadır. 765 sayılı eski ceza kanununda bu suç mevcut olmakla birlikte eski kanundan farklı bir biçimde düzenlenmiştir. Anahtar Kelimeler : suçlu, adil yargılanma hakkı, ceza adaleti, susma hakkı ABSTRACT “Supporting offender” is one of an offens that against the judicial bodies or court. According to the 283 nd. Article of Turkish Penal Code (Law No: 5237) “Any person who provides facility for an offender in order to avoid his search, arrest or conviction” must be punished. As expressed in justification of Turkish Penal Code, this offence aims to avoid helping the offender after a crime and realize criminal justice. The previous Penal Code (Code No:765) also included this crime but it was different from the law in force. Key Words: offender, right to a fair trial, criminal justice, right to si-lence I- GİRİŞ Bir devletin, “Hukuk Devleti” olarak tanımlanması yani tüm işlem ve eylemlerinde kendisini hukukla sınırlaması, hukuki ilkelere bağlı olması demektir. “Hukuk devleti olmak” bir devletin ya da o devleti oluşturan top-lumun iradesidir. Hukuk devleti, millet adına egemenliği kullanan erklerin, bu gücü yalnızca hukuk çerçevesinde kullanmasını ifade eder. Devlet organ-ları bu gücü kullanırken amaç olarak insan haysiyetini korumak, temel hak ve hürriyetleri sağlamak ve hukuk güvenliğini sağlamayı belirlemelidir. Anayasada da Cumhuriyetin temel nitelikleri sayılırken vurgu hukuk devle-tine yapılmıştır. Ceza yargılamasında amaç, maddi gerçeğin ortaya çıkarılmasıdır. An-cak maddi gerçeğe “ne olursa olsun” ulaşmak, bir başka deyişle amaç uğru-na her türlü aracı meşru görmek, bir hukuk devleti için kabul edilebilir bir durum değildir. Zira bu, devletin hukuk ve adalet yolundan sapmasına ve bireylerin hak ve hürriyetleri üzerinde devlet tarafından ağır bir baskı oluş-turmasına yol açacaktır. Anayasa’nın 36. maddesinde herkesin adil yargılanma hakkına sahip olduğu ifade edilmiştir. 2001 Yılında Anayasa’da yapılan değişiklikle1 “Herkes, meşrû vasıta ve yollardan faydalanmak suretiyle yargı mercileri önünde davacı veya davalı olarak iddia ve savunma ile adil yargılanma hak-kına sahiptir” ifadesi metne eklenmiş, adil yargılama, en üst düzeyde temi-nat altına alınmıştır. İşte genelde adil bir yargılamayı özel olarak da ceza adaletini koruma altına alan adliyeye karşı suçlar başlığı altında incelenen suçlardan birisi de Suçluyu Kayırma suçudur. Suçluyu kayırma suçu 5237 Sayılı Türk Ceza Kanunu’nun “Millete ve Devlete Karşı Suçlar ve Son Hü-kümler” başlıklı dördüncü bölümünün “Adliyeye Karşı Suçlar”2 alt başlıklı ikinci bölümün 283 üncü maddesinde düzenlenmiştir. 1 03/10/2001 tarih ve 4709 sayılı Kanun’un 14 üncü maddesiyle değişik fıkra. 2 Kelime anlamı itibariyle adliye;“ Hukuk ve adalet işlerini gören devlet kuruluşları. 2. Hukuk ve adalet işlerinin görüldüğü resmî yapı” olarak tanımlanmaktadır. http://www.tdk.gov.tr/index.php?option=com_gts&arama=gts&guid=TDK.GTS.4f64beaa6f4ee6.95169957 (Erişim Tarihi: 19.07.2012). Dolayısıyla bu başlık altındaki suçların adliye teşkilatına karşı işlenmiş olduğu izlenimi ortaya çıkmaktadır. Kanaatimizce “Adalet Düzenine Karşı Suçlar” veya “Adil Yargıla-maya Karşı Suçlar” başlığı daha uygun olacaktır. 3 01/03/1926 tarihli 765 sayılı Mülga Türk Ceza Kanunu, (RG 13/03/1926, No 25832). 4 765 sayılı TCK’nun “Suçluyu Koruma Cürmü” başlıklı maddesi aşağıdaki gibi düzen-lenmişti; “Madde 296- (14.07.2004, No.5218) “Her kim hapis cezasından aşağı olmayan cezayı müstelzim bir cürüm işlendikten sonra bu cürmün icrasında faillerle evvelce ittifak etmiş ve cürmü neticelendirmekte yardımı dokunmuş olmaksızın, bir kimsenin o cürüm-den istifadesini temine veya Hükümetçe icra olunacak tahkikatı yanlış yola sevk etmeye yahut Hükümetin araştırmalarına veya hüküm icrasına karşı faili gizlemeye yardım eder yahut hakkında yakalama veya tevkif müzekkeresi çıkarılmış olan bir kimsenin saklı bu-lunduğu yeri bildiği halde yetkili mercilere derhal haber vermezse veya her kim bu ceza-ları istilzam eden bir cürmün eser ve delillerini yok eder yahut bunları bir suretle değiş-tirir veya bozarsa, hapis cezasını gerektiren suçlarda altı aydan iki yıla kadar, ağır hapis cezası gerektiren suçlarda iki seneden dört seneye, ağırlaştırılmış müebbet ağır hapis ce- Suçluyu kayırma suçu, TCK m.283’te, “(1) Suç işleyen bir kişiye araş-tırma, yakalanma, tutuklanma veya hükmün infazından kurtulması için im-kân sağlayan kimse, altı aydan beş yıla kadar hapis cezası ile cezalandırılır. (2) Bu suçun kamu görevlisi tarafından göreviyle bağlantılı olarak iş-lenmesi hâlinde, verilecek ceza yarı oranında artırılır. (3) Bu suçun üstsoy, altsoy, eş, kardeş veya diğer suç ortağı tarafından işlenmesi hâlinde, cezaya hükmolunmaz” şeklinde düzenlenmiştir. Türk Ceza Kanunu’nun “Suçluyu Kayırma” başlıklı 283.maddesinin ilk fıkrası, suçun temel şeklini düzenlerken, ikinci fıkrada suçun nitelikli haline yer verilmiştir. Son fıkra ise şahsi cezasızlık haline ilişkindir. II- 765 SAYILI TÜRK CEZA KANUNU’NDAKİ DÜZENLEME İLE KARŞILAŞTIRMA 765 Sayılı Türk Ceza Kanunu’nun3 “Adliye Aleyhine Cürümler” başlıklı dördüncü babının altıncı faslı, cürüm işleyenleri saklamak ve cürmün delille-rini yok etmek olup, bu başlık altında 296 ve 297 nci maddeler yer almak-taydı. 765 Sayılı TCK m. 296 “Suçluyu Kayırma” başlığı taşımasına rağmen bu düzenleme 5237 Sayılı Türk Ceza Kanunu’nun aksine suçun delillerine yönelik saklama gizleme değiştirme gibi fiilleri de kapsamaktaydı4. 765 Sa-yılı TCK m.297 ise cesetle ilgili olarak özel bir hükme yer vermekteydi5. zasını gerektiren suçlarda da üç seneden beş seneye kadar hapis cezasına mahkûm olur. Şu kadar ki, bu ceza müddeti asıl cürüm için kanunda tâyin edilen cezanın üçte birini ge-çemez. Sair fiillerden dolayı tertip olunacak ceza dokuzbin liradan onsekizbin liraya ka-dar ağır para cezasıdır. Bu fiili usul ve füruunun, karı veya kocasının yahut kardeşinin lehine olarak işleyen kimseye ceza verilmez”. 5 Cesedi Saklama veya Gömme “Madde 297- Maktulün cesedini saklayan veya saklatan veya Hükümete haber vermeksi-zin ve keşfolunmaksızın gömen veya gömdüren kimseler üç aydan bir seneye kadar hapis ve dokuzbin liraya kadar ağır cezayı nakdî ile cezalandırılır”. 5237 Sayılı Türk Ceza Kanunu ile 765 Sayılı Türk Ceza Kanunu ara-sında inceleme konusu suç tipi bakımından önemli farklılıklar mevcuttur. 765 Sayılı Türk Ceza Kanunu’ndaki düzenlemeye göre, suçluyu kayırma suçunun işlenebilmesi için, suçun belli bir ağırlığa ulaşması ve suçun hapis cezası ile cezalandırılması gerekmekteydi. Oysa 5237 Sayılı Türk Ceza Ka-nunu açısından kayırılan fiilin suç olması yeterlidir. Asıl suçun cezası açı-sından herhangi bir ağırlık koşulu aranmamıştır. Ancak doğaldır ki kabahat neviden fiiller “suç” olarak kabul edilemeyeceğine göre kabahat fiilini işle-yen kişi hakkında suçluyu kayırma suçu hükümleri tatbik edilemez. Kanaatimizce 765 Sayılı Türk Ceza Kanunu’nun kayırılan suç açısından belli bir ceza ağırlığını gerektirmesi şartına yer vermesi, yerinde bir düzen-lemeydi. 5237 Sayılı Türk Ceza Kanunu’nda böyle bir şarta yer verilmemesi adaletsiz ve kanunun amacına aykırı bir neticeye yol açacak niteliktedir. Örneğin yeni düzenlemeye göre kayırılan suçun şikayete tabi olması, bu fiilin, hakkında uzlaşma veya ön ödeme hükümlerinin uygulanması imkanı olan bir fiil olması halinde de suçun kayırılması, suç teşkil edecektir. Oysa kanun koyucu bu gibi suçların soruşturulmasından ve kovuşturulmasından bazı hallerde vazgeçmekte, suçun mağdurunun da iradesine önem vermekte-dir. Bu nedenle bahse konu suçların kayırılması halinde re’sen takip edilecek olması hatta kimi zaman bu suçlara verilecek cezaların, asıl suça verilecek cezalardan fazla olması adil olmayan bir durum meydana getirecektir. 765 Sayılı Türk Ceza Kanunu’nda, asıl suçun işlenişine iştirak edenler suçun kapsamı dışında tutulmuşken 5237 Sayılı Türk Ceza Kanunu açısın- dan bu durum şahsi cezasızlık nedeni olarak düzenlenmiştir6. 765 sayılı TCK’nun 296 ncı maddesinde yer alan “bir kimsenin işlediği cürümden istifadesini temine veya Hükümetçe icra olunacak tahkikatı yanlış yola sevk etmeye yahut Hükümetin araştırmalarına veya hüküm icrasına karşı faili gizlemeye yardım eder yahut hakkında yakalama veya tevkif müzekkeresi çıkarılmış olan bir kimsenin saklı bulunduğu yeri bildiği halde yetkili merci-lere derhal haber vermezse veya her kim bu cezaları istilzam eden bir cürmün eser ve delillerini yok eder yahut bunları bir suretle değiştirir veya bozarsa” şeklindeki düzenleme bu suçun kapsamı genişletir niteliktedir. 5237 Sayılı Türk Ceza Kanunu ise suç tipini seçimlik hareketlerle sınırlama yoluna giderek suçun kapsamını daraltmıştır. 6 Parlar,Ali- Hatipoğlu, Muzaffer, 5237 Sayılı Türk Ceza Kanunu Yorumu, (223-345.Maddeler) 4.Cilt, Ankara 2008 s.3956. 765 Sayılı Kanun ile 5237 Sayılı Kanun arasındaki diğer bir fark asıl suçun yaptırımına ilişkindir. Nitekim eski düzenlemede suçluyu kayırmanın konusunu teşkil eden asıl suçun gerektirdiği ceza miktarına göre bir yaptırım derecelendirmesi yapılmış iken yeni düzenlemede suçun cezası, kayırılan suçlunun işlediği asıl suç nazara alınmaksızın tespit edilmektedir ki eski kanunun bu noktada daha yerinde olduğu kanaatineyiz. Örneğin yeni düzen-leme açısından kasten öldürme suçunun kayırılmasının meydana getirdiği zarar ile basit tıbbi müdahale ile giderilebilecek bir yaralamayı kayırma ara-sında ceza açısından herhangi bir fark olmayacaktır ki bu durum adil olma-yan neticelere yol açacaktır. Her ne kadar adil bir yargılamanın gerçekleşme-sinin ortak bir değer olduğu ifade edilebilirse de her fiilin adalet düzenine aynı oranda zarar verdiği söylenemez. Nitekim her suç kamu düzenine zarar verse de suçlar için öngörülen ceza oranları farklıdır. Son olarak 765 sayılı TCK’da “..bu fiili usul veya füruunun, karı veya kocasının yahut kardeşinin lehine olarak işliyen kimseye ceza verilmez” şeklindeki düzenleme ile 5237 sayılı TCK’ya benzer bir biçimde şahsi ceza-sızlık sebebine yer verilmiştir. III- KORUNAN HUKUKİ DEĞER 5237 Sayılı Türk Ceza Kanunu’nun 283.maddesinin Gerekçesi’nde ko-runan hukuki değere ilişkin olarak; “Bununla güdülen amaç, suç işlendikten sonra failin herhangi bir şekilde yardım görmesini engellemektir. Bu suretle ceza adaletinin gerçekleştirilmesi amaçlanmıştır” ifadelerine yer verilmiştir. Bu anlamda suçla korunan hukuki değerin suçların önlenmesi ve adil yargı-lanma7, ceza adaletini gerçekleştirmeyi amaçlayan adliyenin saygınlığı,8 adil, dürüst ve usulüne uygun bir yargılama anlamında adliye9, adliyenin ceza muhakemesini düzgün bir biçimde yürütmesine ilişkin menfaati 10 olduğu ifade edilmektedir. 7 Yaşar, Osman- Gökcan, Hasan Tahsin - Artuç, Mustafa, Yorumlu-Uygulamalı Türk Ceza Kanunu, Cilt V, Ankara 2011, s.281. 8 Meran, Necati, Yeni TCK’da Kamu Görevlisine ve Adliyeye Karşı Suçlar, Ankara 2006, s.343, Parlar- Hatipoğlu, 5237 Sayılı Türk Ceza Kanunu Yorumu, (223-345.Maddeler) 4.Cilt, Ankara 2008, s.3954. 9 Ünver,Yener, Adliyeye Karşı Suçlar, Ankara 2010, s.314. 10 Soyaslan, Doğan, Ceza Hukuku Özel Hükümler, Ankara 2010, s.567. 11 Boyar, Oya, “İnsan Hakları Avrupa Mahkemesi Kararlarında Adli Yardım ve Adil Yargılanma Hakkı” in Disiplinlerarası Yaklaşımla İnsan Hakları, Editör Selda Çağlar, İs-tanbul, 2010, s.188. 12 Öztürk,Bahri, Ceza Muhakemesi Hukuku, 12.Baskı, İstanbul 2008, s.115. 13 Centel, Nur-Zafer, Hamide, Ceza Muhakemesi Hukuku, 8.Baskı, İstanbul 2011, s.142. 14 İnceoğlu, Sibel, İnsan Hakları Avrupa Mahkemesi Kararlarında Adil Yargılanma Hakkı, Kamu ve Özel Hukuk Alanlarında Ortak Yargısal İlkeler, 1.Bası, İstanbul 2002, s.4. Kanaatimizce suçluyu kayırma suçunda genel olarak korunan hukuki değer adil yargılamadır. Adil yargılama, devlet için bir görev iken birey için de adil yargılanma temel bir haktır. Adil yargılanma hakkı kavramı ne Ana-yasa’da ne de diğer ulusalüstü belgelerde tanımlanmış değildir. Bu hakkın içeriğinin saptanmasının, evrensel standartlara bırakıldığı görülmektedir11. Adil yargılanma için çok çeşitli tanımlar yapılması mümkün ise de adil yargı-lanma hakkını, ceza muhakemesi işlemlerinin irade serbestliğini engelleyen ve savunmayı kısıtlayıcı yollara sapmaksızın, hukuk devleti ilkeleri içerisinde yapılması şeklinde tanımlanmıştır12. Yine adil yargılanma hakkı, insan hakla-rı ile şüpheli, sanık ve mağdurun hakları ihlal edilmeksizin yapılan yargılama olarak da ifade edilmiştir13. Adil yargılanma hakkının sadece hukuk veya ceza davaları ile sınırlı olmadığı, bu hakkın hukuk devletinin temel unsurunu oluşturduğu ifade edilmiştir14. Bu suretle ceza adaletinin tam ve gerçek mana-sıyla sağlanması amaçlanmaktadır. IV- SUÇUN UNSURLARI 1- Maddi Unsurlar A- Fiil ve Netice “Suçluyu kayırma” suçunun tipinde kayırma kavramı tanımlanmamış, ancak suç tipinin işlenebilmesi için çeşitli hareketler öngörülmüştür. Suç kapsamında yaptırım altına alınan fiil, suç işleyen bir kişiye araştırma, yaka-lanma, tutuklanma veya hükmün infazından kurtulması için imkân sağla-maktır15. 15 Zafer, Hamide, Faile Yardım Suçu ve Müdafiin Bu Suçtan Sorumluluğu, İstanbul 2004, s.45, Gökcan, Hasan Tahsin, Açıklamalı Avukatlık Yasası, Avukatların Görev Suçları Özel Soruşturma Usulü Hukuki Sorumluluk, 2.Baskı, Ankara 2009, s.255. 16 Malkoç, İsmail, Açıklamalı-İçtihatlı 5237 Sayılı Yeni Türk Ceza Kanunu, Ankara 2007 s.2085. 17 Malkoç, s.2086. 18 Zafer, Faile Yardım, s.45, Gökcan, s.255. 19 Kunter, Nurullah- Yenisey, Feridun - Nuhoğlu, Ayşe, Muhakeme Dalı Olarak Ceza Muhakemesi Hukuku, 16.Baskı, İstanbul 2008, s.749. Madde metninde imkan sağlamanın hangi şekilde değil hangi amaçla gerçekleşmesi gerektiği düzenlenmiştir. İmkan sağlamaya örnek olarak şüp-heli, sanık veya mahkumun saklanması, ele geçirilmesinin engellenmesi, bu amaçlarla ona imkan sağlanması gösterilmiştir16. Doktrinde, sahte deliller uydurmak, olanları gizlemek, değiştirmek, ortadan kaldırmak gibi davranış-ların bu kapsamda değerlendirilmesinin mümkün olduğu ifade edilmiştir17. Suçluyu kayırma suçu, Kanun’da seçimlik hareketli, ancak her bir se-çimlik hareket bakımında serbest hareketli bir suç olarak düzenlenmiştir18. Yani failin, suçluyu araştırma, yakalama, tutuklama, hükmün infazından kurtulması için imkan sağlayıcı her türlü hareketi madde kapsamında ceza-landırılmaktadır. Suçluyu kayırma suçunda yer alan “araştırma işlemleri” ifadesi Ceza Muhakemesi Kanunu’nda yer almamaktadır. Ancak kanunda çeşitli madde-lerde “araştırma” ifadesi geçmektedir. Bu işlemler genel olarak koruma tedbirleri arasında sayılmaktadır. Ancak doktrinde araştırma ve koruma ted-birleri şeklinde bir sınıflandırmaya da rastlamak mümkündür19. Araştırma- nın, suçun izlerinin araştırılması, ipucu arama suretiyle kişiyi bulma olduğu ifade edilmiştir20. Doktrinde 765 Sayılı Türk Ceza Kanunu’nun 296 ncı maddesinde yer alan tahkikatı yanlış yola sevk etme fiilinin karşılığı olarak araştırma işlemlerine yer verildiği ifade edilmiştir. Bu bakımdan failin, şüp-heli ya da sanık olduğunun anlaşılmaması için yapılan ve araştırmayı yanlış yöne sevk edici fiillerin bu kapsamda yer aldığı ifade edilmiştir21. 20 Kunter-Yenisey-Nuhoğlu, s.750. 21 Gökcan, s. 255. 22 Gündel, Ahmet, Yeni Türk Ceza Kanunu Açıklaması, Ankara 2009, s.5247. 23 Soyaslan, s.568. 24 Yaşar-Gökcan-Artuç, s.8075. 25 04/04/1929 tarih 1412 sayılı Ceza Muhakemeleri Usulü Kanunu, (RG 20/04/1929, No.1172). 26 Kunter-Yenisey-Nuhoğlu, s.750 , krş. 765 sayılı Türk Ceza Kanunu’nun 296’ncı mad-dede bahsedilen tahkikatın kovuşturma makamlarının her aşamadaki soruşturmasını kastettiği ifade edilmiştir. Suç tipi ile ilgili ayrıntılı bilgi için bkz. Zafer, Faile Yardım, s.168 vd. 27 Öztürk, s.385, Kunter-Yenisey-Nuhoğlu, s. 84. Araştırmanın, yakalama veya tutuklama kararının yerine getirilebilmesi için kolluk güçlerince yapılan faaliyetler olarak anlaşılabileceği de ifade edilmiştir22. Bu gibi tedbirleri engelleme, geciktirme suç kapsamında görül-mektedir23. Araştırma işleminden, arama, iletişimin tespiti ve kayda alınma-sı, teknik araçlarla izleme gibi netice olarak “araştırma” işleminin gerçekleş-tirildiği koruma tedbirlerinin kastedildiği . 765 Sayılı Kanunda yer alan “tahkikatı yanlış yola sevk etmek” ifadesinin 5237 Sayılı Türk Ceza Kanu-nu’nun 283.maddesindeki araştırma işlemi ile karşılandığı ifade edilmiştir24. Bununla birlikte 1412 Sayılı Ceza Muhakemeleri Usulü Kanunu’nda25 tahki-katın kovuşturma aşamasında maddi gerçeğin ortaya çıkarılma olduğu ifade edilmiştir26. Türk Ceza Kanunu’nun 283. maddesinde ifade edilen “Yakalama, tu-tuklama” koruma tedbirleri 5271 Sayılı Ceza Muhakemesi Kanunu’nda açık bir biçimde düzenlenen kurumlardır. Buna göre yakalama şüphelinin hakim kararı olmaksızın savcı tarafından gözaltına alınması veya serbest bırakılma-sına kadar kişi özgürlüğünün geçici olarak sınırlandırılması anlamına gel-mektedir27. Yakalama, Gözaltına Alma ve İfade Alma Yönetmeliği’nin tanımlar başlıklı dördüncü maddesinde de yakalama, “Kamu güvenliğine, kamu düze-nine veya kişinin vücut veya hayatına yönelik var olan bir tehlikenin gide-rilmesi için denetim altına alınması gereken veya suç işlediği yönünde hak-kında kuvvetli iz, eser, emare ve delil bulunan kişinin gözaltına veya muha-faza altına alma işlemlerinden önce özgürlüğünün geçici olarak ve fiilen kısıtlanarak denetim altına alınmasını” ifade eder şeklinde tanımlanmıştır28. 28 Yakalama, Gözaltına Alma ve İfade Alma Yönetmeliği (RG 01/06/2005, No. 25832). 29 Öztürk, s.400. 30 Centel-Zafer, s.337. 31 Malkoç, s.2088. 32 Soyaslan, s.568. Tutuklama, şüpheli veya sanığın kişi özgürlüğünün yargıdan önce ha-kim kararı ile sınırlandırılarak tutukevi adı verilen yere konması29 veya suçlu olduğu konusunda henüz kesin hüküm bulunmayan, ancak suç işlediği şüp-hesi kuvvetli olan kişinin özgürlüğünün hakim kararıyla geçici olarak kaldı-rılması olarak da ifade edilmiştir30. 5271 Sayılı Ceza Muhakemesi Kanu-nu’nun 100 ve devamı maddelerinde düzenlenen tutuklama koruma tedbirine alternatif olarak düzenlenen adli kontrol açısından 283.madde herhangi bir düzenleme içermemektedir. Bu itibarla bir kişiye adli kontrol hükümlerini tatbik etmemek için imkan sağlayan kişiler açısından ceza hukukunda kıyas açıkça yasaklandığı için 283.maddenin kıyasen uygulanmasının mümkün olmadığı kanaatindeyiz. “Hükmün infazından kurtulma” hareketi bakımından, hakkında kesin-leşmiş bir hüküm bulunan hükümlüyü, infazın gerçekleştirilmesinden kur-tarmak için yapılan her türlü hareketler örnek gösterilebilir. Asıl suçluyu hükmün infazından kurtarmanın ihmali veya icrai bir şekilde icra edilebile-ceği ifade edilmelidir. Bu konuda doktrinde adres bildirmeme, saklama veya tebligatı saptırma gibi eylemler örnek verilmiştir31. Soyaslan’a göre, bu bent-ten anlaşılması gereken “suçun işlenmesinden sonra güvenlik güçlerince yapılacak tahkikatı yanlış yola sevk etmek, devletin araştırmalarına veya mahkumiyet hükmünün yerine getirilmesine karşı faili gizlemeye yardım etmek, hakkında yakalama veya tevkif müzekkersi çıkartılmış olan bir kimse-nin saklı bulunduğu yeri bildiği halde yetkili mercilere derhal vermemek-tir”32. 765 Sayılı TCK’nun 296’ncı maddesinde de hükmün icrasına karşı faili gizlemeye yardım etme suç olarak düzenlenmiş, burada kastedilen hük- mün kesinleşmiş bir hüküm olması gerektiği ifade edilmiştir33. 765 sayılı TCK’nun 296.maddesinde yer alan hükmün icrasını engellemekle ilgili suç açısından, failin kurtarılması ile amaçlanan hükmün ceza mı tedbir mi oldu-ğu konusunda belirsizlik olduğu yönünde doktrinde bir görüş olsa da34 kana-atimizce 5237 sayılı TCK açısından, 5271 Sayılı Ceza Muhakemesi Kanu-nu’nun 223.maddesinin ilk fıkrasındaki; “Beraat, ceza verilmesine yer ol-madığı, mahkûmiyet, güvenlik tedbirine hükmedilmesi, davanın reddi ve düşmesi kararı, hükümdür” şeklindeki düzenleme göz önüne alındığında böyle bir sorun kalmamıştır. Dolayısıyla hüküm şeklinde tanımlanan güven-lik tedbirlerinin de suçluyu kayırma suçu kapsamında yer aldığını söylemek gerekmektedir. Bununla birlikte koruma tedbirlerinin hüküm olmadığı, geçi-ci tedbirler olduğu, bu sebeple sadece Türk Ceza Kanunu’nun 283. madde-sinde yer alan tedbirlerin suç kapsamında yer alacağını ifade etmek gerek-mektedir; aksi bir değerlendirme kıyas yasağına aykırılık teşkil edecektir. Doktrinde işlediği suç nedeniyle hakkındaki hapis cezası kesinleşen ancak infaz işlemleri başlatılmamış olan bir kimseyi barındırma eyleminin suç oluşturmayacağı, infaz işlemleri başlatılan ve bu karar kendisine tebliğ edi-lip, hakkında yakalama kararı başlatılan kişiye yardımın suç oluşturacağı ifade edilmiştir35. 33 Zafer, Faile Yardım, s.235. 34 Zafer, Faile Yardım, s.46. 35 Gökcan, s.255. 36 Malkoç, s.2085. 37 Gündel, s.5246. 38 Ünver, s.323. 5237 Sayılı Türk Ceza Kanunu’nda suç tipinde kayırılanın fiil değil, fail olduğu ifade edilmektedir36. Ancak kanaatimizce failin korunması aynı za-manda fiilin de korunması anlamına gelmektedir. Zira ceza adaletinin sağ-lanmaması halinde, failin hukuka aykırı bir biçimde kayırılması neticesinde fiil de kollanmaktadır. Asıl suçun tamamlanmış veya teşebbüs aşamasında kalmış olması, suç-luyu kayırma suçunun oluşması için yeterlidir37. Ünver ön suç olarak kabul ettiği kayırılan fiil açısından hukuka uygunluk sebeplerinin olması halinde bu durumda kayırılan bir suç olmadığı için suçluyu kayırma suçunun da işlenemeyeceğini öne sürmektedir ki aynı fikirdeyiz38. Suçun pasif şekilde işlenip işlenemeyeceği konusunda da tartışma var-dır. 765 Sayılı Türk Ceza Kanunu döneminde, bahse konu suça karşılık ge-len 296 ncı maddedeki suçluya yardım fiilinin ancak olumlu (aktif) hareket-le işlenebileceği, bildirmeme gibi bir durumun suça sebep olmayacağı ifade edilmiştir39. 5237 Sayılı Türk Ceza Kanunu döneminde suçun aktif olarak işlenmesi gerektiği ifade edilmektedir40. Bununla birlikte Yargıtay, saklanan kişileri aramayı gerçekleştiren kişilere bildirmeme fiilini işleyen kişiler hak-kında, saklanan kişilerin hangi suçtan arandıklarını bilmedikleri gerekçesiyle beraat hükmü kurulmasını yasaya aykırı bulmuştur41. 39 Savaş, Mahmutoğlu, s.3027. 40 Parlar-Hatipoğlu, s.3955, krş. Soyaslan, s.568. Yazar suçun ihmali hareketle işlenebile-ceğini ifade etmekte; ancak bunun için hukuksal bir yükümlülüğün var olması gerektiği belirtmektedir. 41 Parlar-Hatipoğlu, Y4CD.10.07.2006,12332-13610) Parlar-Hatipoğlu, s.3959. 42 Gökcan, s.255. 43 Meran, s.344, Ünver, s.316. B- Fail Suçluyu kayırma suçunun temel hali herkes tarafından işlenebilir. Bu itibarla özgü bir suç değildir. Suçun kamu görevlisi tarafından görevi ile bağlantılı olarak işlenmesi cezayı artıran nitelikli bir haldir. Bununla birlikte asıl suçun faili veya şeriki bu suçun faili olamaz42. Zira bir kişinin kendi işlediği suçun delillerini saklamaya yönelik hareketleri kendini kurtarmaya yönelik doğal hareketlerdir. Kanunda, her ne kadar suç işleyen insanların pişmanlık göstermeleri çeşitli kurumlar aracılığıyla (Ör.etkin pişmanlık, yargılamadaki tutum ve davranışlar…vb.) ödüllendirilme yoluna gidilmişse de kimse işlediği veya işlediği iddia olunan bir suç ile ilgili olarak bilgi ver-mediği, delillerin yerini göstermediği için cezalandırılamaz. Zaten madde metninin lafzından da suç işleyen bir kişiye…imkan sağlayan kimse şeklinde yer alan ifadeden de asıl suçludan başkasının kastedildiği anlaşılmalıdır. Suçluyu kayırma suçunun, herhangi bir sebeple asıl suçun mağduru ta-rafından da işlenebilmesi mümkündür43. Mağdurun, sanık veya şüpheliye acıması, başına bela almak istememesi veya korkması gibi sebeplerin, ona ceza adaletinin gerçekleşmesini engelleme hakkı vermez. Ancak suçun so-ruşturulması ve kovuşturulması şikayete bağlı olma hallerinde mağdurun şikayet etmemesi veya şikayetini geri alması da bu kapsamda değerlendiri- lemez 44, zira burada kovuşturulabilirlik veya soruşturulabilirlik mağdura bağlı bir hak olarak somutlaşmaktadır. Müdafii de bahse konu suçun faili olabilir45. 44 Meran, s.344. 45 Yaşar-Gökcan-Artuç s.8075. Soyaslan, bu durumu “savunmanın görevi adaleti aydın-latmaktır. Suçu değil hakkı ve hukuku savunmaktır” şeklinde açıklamaktadır, s. 568. 46 Zafer, s.45. 47 Parlar-Hatipoğlu, s.3954. 48 Savaş, Vural - Mollamahmutoğlu, Sadık, Türk Ceza Kanunu Yorumu, C.II, Ankara, 1998, s.3028. Son olarak bir görüşe göre kusur ehliyeti bulunmayan veya fiili kusur-suz olarak işleyen kişiye yardımın bu suçu oluşturmayacağını söylemek ge-rekmektedir46. Kanaatimizce kusur suçun bir unsuru olmadığına göre, kusur ehliyeti olmayan kişilerin de pekala bu suçu işlemeleri mümkündür, ancak bu suç nedeniyle haklarında cezaya hükmolunması söz konusu değildir. Bununla birlikte kastı olmaksızın bir suçluya yardım eden kişinin eylemi, manevi unsur gerçekleşmediği için suç olarak kabul edilmeyecektir. C- Mağdur Suçun mağduru olarak kamuyu kabul edebiliriz. Zira bahse konu suç, adliyeye karşı suçlar arasında yer almaktadır. Devlet veya adliye teşkilatı tüzel kişilik olduğu için suçun mağduru olarak kabul edilmez. Bu itibarla bu tüzel kişilerin suçtan zarar gören olarak kabul edilmesi gerekmektedir. D- Konu a- Genel Bilgi Suçluyu kayırma suçunun konusu kayırılan kişidir47. 5237 Sayılı TCK’nun 283 üncü maddesinin Gerekçesi’nde de bu husus “Bu suçun konu-su, daha önce işlenmiş olan bir suçun işlenişine herhangi bir şekilde iştirak etmiş olan bir kişidir” şeklinde ifade edilmiştir. 765 Sayılı Türk Ceza Kanu-nu döneminde verilen bir kararda da suç failini gizlemeye yardım suçunun oluşması açısından aranan kimseye atıf ve isnat olunan fiilin kesin şekilde ortaya çıkmasına gerek olmadığı, bahis konusu suçun bir tehlike suçu oldu-ğu, 296 ncı maddenin amacının ceza adaletini sağlamak olduğu ifade edil-miştir48. Kayırılan kişinin işlenen suçun faili veya yardım edeni olabileceği ifade edilmiştir, bu bakımdan asıl suça iştirakin şeklinin önemi olmadığını49, suça herhangi bir biçimde iştirakin gerçekleşebileceğini söylemek mümkündür50. Konu bakımından yapılan ayrıma göre suçun soyut tehlike suçu olduğu söy-lenmektedir51. Suçluyu kayırma suçundan bahsedilebilmesi için öncelikle suç bir işleyen kimse bulunması, bu itibarla da suçun işlenmiş olması ge-rekmektedir. Bu kapsamda suçluyu kayırma suçu açısından “bir suçun iş-lenmiş olması” ve “suç işleyen bir kimse olması” başlıkları altında mesele-nin incelenmesinin yararlı olacağı kanaatindeyiz. 49 Malkoç, s.2085. 50 Gündel, s.5247. 51 Ünver, s.322. 52 Zafer, Faile Yardım, s.45. Yazar 2004 Türk Ceza Kanunu Tasarısı m.285 den bahset-mektedir. 53 Ünver, s.317. b- “Suç”un İşlenmiş Olması Suç teşkil etmeyen bir fiilin kayırılması, suçluyu kayırma anlamına gelmez. Bu anlamda eylem ceza kanunlarında suç teşkil etmeyen, tipik ola-rak suç kabul edilemeyen, idari bir ceza gerektiren kabahat, hukuki uyuş-mazlık vs. gibi hallerde suçtan bahsedilemeyeceğinden suçluyu kayırmadan da bahsedilemez. Örneğin bir kişinin işlemiş olduğu kabahat nedeniyle ceza almaması için kayrılması suçluyu kayırma olmayacaktır. Suçluyu kayırma suçu açısından işlenmesi gereken suçun önfiil olarak nitelendirildiği de gö-rülmektedir52. Suçun işlenmiş ya da en azından teşebbüs aşamasında kalmış olması ge-rekir. Zira istisnalar haricinde kural olarak failin cezalandırılması için asıl suçun en azından icra hareketlerine başlanmış olmalıdır. İşlenip de tamam-lanmayan veya teşebbüs aşamasındaki bir suçu işleyen kişiye yardım etme fiili, iştirak olarak kabul edilmelidir53. Suçun kovuşturulabilir veya cezalandırılabilir olması gerekir. Örneğin fiilin cezalandırılabilmesi için objektif cezalandırılabilme şartı mevcut ise bu şart gerçekleşmeden suçluyu kayırmanın mümkün olamayacağı ifade edil- mektedir54. Bir görüşe göre fiilin, kovuşturulmasına veya soruşturulmasına, zamanaşımı, genel af veya şikayet koşulu gibi bir durumun engel teşkil et-mesi halinde suç meydana gelmeyecektir55. Aksi görüş bakımından fiilin cezalandırılabilirliğini şart olarak kabul etmek, dar olan maddenin tatbik alanını daha da daraltacaktır56. Mevcut düzenleme açısından, asıl suçun zamanaşımına uğramış olması, genel affa tabi olması gibi durumların suçlu-yu kayırma suçunun soruşturulması veya kovuşturulmasını etkilemeyeceği görülmektedir. Bununla birlikte maddede bu hususlar nazara alınmak sure-tiyle bir değişiklik yapılması, kanaatimizce maddenin konuluş amacına uy-gun olacaktır. 54 Ünver, s.317. 55 Savaş- Mahmutoğlu, s.3027, krş. Parlar-Hatipoğlu, s.3955. Yazarlar suçlu hakkında kayırılmasından sonra kovuşturmaya yer olmadığı, beraat, genel af, zamanaşımı, ön ödeme ceza zamanaşımı gibi sebeplerle davanın düşmesi halinde eylem hukuka uygun hale gelmez demektedir. 56 Soyaslan, s.567. 57 Malkoç, s.2086. Kişinin kayırdığı fiilin suç olması, suçun oluşması açısından yeterlidir. Kişinin kayırdığı eylemi suç olarak kabul etmemesi suçun oluşmasını engel-lemez. Bu anlamda bir kişinin herhangi bir suçluya acıma, minnet ya da sevgi sebebiyle maddede düzenlenen fiillerle yardım etmesi halinde de suç gerçekleşmiş olacaktır. Kısaca “sübjektif değerlendirmeye üstünlük tanımak; hukuki konuyu göz ardı etmek olur”57. c- “Suç işleyen bir kişi” olması Suçluyu kayırma suçunun konusu “suç işleyen bir kimsedir”. Madde Gerekçesi’nde, suçun konusu “daha önce işlenmiş olan bir suçun işlenişine herhangi bir şekilde iştirak etmiş olan bir kişidir. Kayrılan kişi, önceki suçun faili veya şeriki olabilir. Bu kişi, önceden işlenen bir suçtan mahkûm olmuş bir kişi olabileceği gibi, sadece şüpheli veya sanık olması nedeniyle aranan bir kişi de olabilir” şeklinde tanımlanmıştır. Ancak bu ifade kanaatimizce suç tipi açısından sorun oluşturmaktadır. Kanun koyucu madde metninde “suç işleyen” bir kimsenin kayırılma-sından bahsetmekte, ancak suç işleyen kimse ifadesinden ne anlaşılması gerektiğine ilişkin gerekçede yer alan ifadeler çelişki arz etmektedir58. 58 TCK’nun 283 ncü maddesinin Gerekçesi; “ Bu suçun konusu, daha önce işlenmiş olan bir suçun işlenişine herhangi bir şekilde iştirak etmiş olan bir kişidir. Kayrılan kişi, önce-ki suçun faili veya şeriki olabilir. Bu kişi, önceden işlenen bir suçtan mahkûm olmuş bir kişi olabileceği gibi, sadece şüpheli veya sanık olması nedeniyle aranan bir kişi de olabi-lir. Sanık veya mahkûm olan kimsenin saklanmasına yönelik her hareket, bu suçun oluşma-sını sağlayacaktır. Sanık veya mahkûmun belli bir yerde saklanmasının temin edilmesinden başka; bu kişi, soruşturmanın veya infazın engellenmesi amacıyla örneğin bir başka ülkeye kaçırılmış olabilir. Bu tür fiilleri de söz konusu suç kapsamında değerlendirmek gerekir. Be-lirtmek gerekir ki, hakkında tutuklama veya mahkûmiyet kararı verilen kişinin bir yerde barınmasını temin etme durumunda dahi, bu suçun oluştuğunu kabul etmek gerekir. “ şeklindedir. 59 Ünver, s.318. Doktrinde yardım edilen şahsın mutlaka suçu işlemiş olmasının gerekme-diği, suçun işlenmiş olduğundan şüphelenilmesinin yeterli olduğu ifade edilmektedir. Soyaslan, s.569. Öncelikle “suç işleyen” kişi kavramı, Türkçe açısından hem halihazırda suç işleyen hem de suçu işlemiş olan kişi anlamına gelebilir. Bu anlamda ifadenin, “suç işlemiş” veya “suç işlediğinden şüphe edilen” olarak değişti-rilmesinin ileride de izah edeceğimiz şekilde gerekli olduğunu ifade etmek-teyiz. Ancak konu ile ilgili eleştirimiz sadece dilbilgisel anlamda değil kanun koyucunun “suç işleyen” kimse tabirinden ne anlaşılması gerektiğine ilişkin tanımına da ilişkindir. Her ne kadar gerekçe bağlayıcı olmasa da özellikle başta hakimler olmak üzere uygulayıcılar açısından gerekçe anlam taşımak-tadır. Maddenin başlığında yer alan “Suçluyu Kayırma” ifadesindeki “suçlu” kavramı Türkçe’de suç işlemiş olan kimse anlamına gelmektedir ki bu ancak kesinleşmiş bir yargılama neticesinde ortaya çıkarılabilecek bir husustur. Bu duruma dikkat çeken Ünver, bu suçun işlenmiş sayılabilmesinin kesinleşmiş bir mahkeme kararın varlığına bağlı olduğunu, böyle bir karar yoksa araştır-ma, yakalanma, tutuklanma veya hükmün infazından kurtulmayı sağlamanın suçluyu kayırma olarak kabul edilemeyeceğini söylemektedir59. Yazar bu itibarla şüpheli/sanık olan kişiler açısından bu suçun işlenemeyeceğini ifade etmekte, aksi tutumun kıyas veya genişletici yorum yasağı kapsamında kala- cağını öne sürmektedir60. Buna karşın doktrinde gerekçeye uygun bir yorum-la kayırılan kişinin önceki suçun mahkumu olabileceği gibi sadece şüpheli veya sanık olabileceği de ifade edilmektedir61. Zafer, 765 Sayılı TCK’nun 296. maddesine göre soruşturma makamlarının bu suçtan haberdar olmadığı sırada bile suçun işlenebileceğini ifade etmektedir62. 60 Ünver, s.319. 61 Parlar-Hatipoğlu, s.3954. 62 Zafer, Faile Yardım, s.45. 63 Ünver,Yener-Hakeri, Hakan, Ceza Muhakemesi Hukuku 3.Bası, Ankara 2010, s.22. 64 Boyar, s.191. 65 Kalabalık, Halil, İnsan Hakları Hukuku, Ankara 2009, s.261 66 Centel-Zafer, s.152. Nitekim Kunter, Yenisey, Nuhoğlu’na göre bu ilke, şüpheli veya sanığın suçsuz olduğu hakkında bir varsayım değildir. Kunter- Yenisey-Nuhoğlu, s.418. 67 Ünver-Hakeri, s.23. 68 İnceoğlu, s.6. Masumiyet karinesi bir suç ile itham edilen kimsenin suçluluğu yasal olarak sabit oluncaya kadar suçsuz sayılması anlamına gelmektedir63. Ma-sumiyet karinesinin, davaya bakacak olan mahkemenin, sanığa suç işlemiş önyargısıyla bakmasının engelleyen bir durum olduğu ifade edilmiştir64. Yine bu ilke, “herkesin adil bir yargılanmanın asgari gereklerini içeren bir yargılamayla hukuka göre mahkum olmadıkça (mahkeme kararıyla suçu işlediği sabit olmadıkça) ve oluncaya kadar suçsuz sayılma ve buna göre muamele görme hakkına sahiptir”65 şeklinde tanımlanmıştır. Ancak kanaa-timizce sanığın masumiyet karinesinden yararlanması onun suçsuz olduğuna değil, suçlu sayılmadığına işaret etmektedir, bu anlamda bu karine sanığın lekelenmemesini sağlar66. Masum sayılma hakkı, suçun bütün unsurları hak-kında geçerlidir67. Ayrıca adil yargılanma hakkının sonuçları arasında sayı-lan masumiyet karinesinin yargılamanın her aşamasında geçerli olan bir durum olduğu, yargılama sürecinin her aşamasının adil yargılanma ilkesine uygun olma zorunluluğunun bir mükemmeliyetin aranması şeklinde görül-memesi gerektiği ifade edilmektedir68. Avrupa İnsan Hakları Sözleşmesi’nin 6 ncı maddesinin ikinci fıkrası da, bu hakkı adil yargılanma hakkı kapsamın-da esas kabul etmektedir. Anayasa’da da bu husus düzenlenmiş olup 38’inci maddesinin dördüncü fıkrasında ‘Suçluluğu hükmen sabit oluncaya kadar, kimse suçlu sayılamaz’ denilmektedir. Kanunlar, Anayasaya aykırı olamaya- cağına göre ceza kanunun da bu kuraldan muaf olması düşünülemez. Bu itibarla ceza kanununda hakkında suç işlediği şüphesi bulunan kişilerin suçlu olarak kabul edilmesi başta Anayasa olmak üzere temel mevzuatlara aykırı-dır ve ilgili hükmün yeniden düzenlenmesi gerekmektedir. E- Nitelikli Unsurlar Türk Ceza Kanunu’nun 283.maddesinin 2 nci fıkrası, cezanın artırılma-sını gerektiren nitelikli bir hale yer vermektedir. Buna göre “Bu suçun kamu görevlisi tarafından göreviyle bağlantılı olarak işlenmesi hâlinde, verilecek ceza yarı oranında artırılır”. Fıkrada esasen Türk Ceza Kanunu’nun 257’nci maddesindeki görevi kötüye kullanma suçunun özel bir hali düzenlenmekte-dir. Örnek olarak bir kolluk görevlisinin, yakalama kararından şüpheliyi haberdar etmesi, ya da savcılıktaki bir görevlinin şüpheli veya sanığa dosya ile ilgili olarak bilgi vererek uyarmasını bu kapsamda değerlendirebiliriz69. Suçun bu nitelikli hali kapsamında “Kamu görevine ait araç ve gereçleri suçta kullanma” şeklinde tanımlanan 266 ncı maddenin de uygulanması mümkündür. Ancak kamu görevlisinin, 283/4. maddede sayılan şahıslardan biri olması halinde cezasızlık sebebiyle ceza verilemeyecektir. Kanaatimizce bu halde Görevi Kötüye Kullanma suçundan da hüküm kurulamayacaktır. Zira 257.maddede düzenlenmiş olan Görevi Kötüye Kullanma suçu genel bir hükümdür, fail hakkında özel hüküm uygulanması neticesinde cezaya hük-molunamaması halinde genel düzenlemeden dolayı cezaya hükmolunması adaletsizliğe yol açar. Bununla birlikte bir görüşe göre suçluyu kayırma su-çunun failinin kamu görevlisi olması halinde her ne kadar bir artırma hükmü olan TCK.m.266 uygulanamayacak ise de fail hakkında görevi kötüye kul-lanma maddesi tatbik edilecektir70. 69 Malkoç, s.2087. 70 bkz. Malkoç, s.2088. 71 Malkoç, s.2085. 2- Manevi Unsur Suçluyu kayırma suçu kasten işlenebilmektedir. Kayırılan kişinin suç iş-lediğinin bilinmesi veya anlaşılması yeterli olup, failin hangi nitelikteki suçu işlediğinin önemi olmadığı ifade edilmektedir71. Failin, bahse konu fiilin suç olduğunu düşünmemesi halinde de suç gerçekleşecektir72. Bir düşünceye göre yapılan soruşturma neticesinde fail hakkında soruşturmada takipsizlik, kovuşturma neticesinde beraat kararı verilirse suçluyu kayırma gerçekleşme-yecektir73. Kanaatimizce de asıl fiilin suç olmadığı hukuken ispatlandığı takdirde artık kayrılan bir suçtan bahsedilemeyeceği için suçluyu kayırma suçunun oluştuğu da söylenemez. 72 Malkoç, s.2086. Ancak Ünver’e göre failin gerçekte suçlu olmadığını bilmesi sebebiyle suçluyu kayırmanın suç olarak düşünülmemesi gerektiğini ifade etmektedir. Yazar bu du-rumun TCK’nun 4. ve 30. maddesine de aykırı olacağını da ifade etmektedir. Bu anlamda yardım edilen gerçekte suç işlememiş bir kimse ise failin bu durumu bilip bilmemesinin suçun oluşmaması gerçeğini değiştirmeyeceğini ifade etmektedir. Ünver, s. 319. 73 Malkoç, s.2085. 74 Soyaslan, s.569, Parlar-Hatipoğlu, s.3956, Ünver, s.32, Gökcan, s.256. 75 Gündel, s.5247. 76 Parlar-Hatipoğlu, s.3956. 77 YCGK, 25.02.1985, 297/107, Savaş –Mahmutoğlu, s.3028. 78 Malkoç, s.2086. 79 Zafer, Faile Yardım, s.45. “Suç işleyen bir kişiye araştırma, yakalanma, tutuklanma veya hükmün infazından kurtulması için imkân sağlayan kimse” ibaresi maddede genel kastın yanında ayrıca özel bir kastın da arandığını işaret etmektedir74. Ancak failin, kayırılan kişinin suç işlediğini bilmesi, bu nedenle yardım amacıyla hareket etmesi gerekmektedir75. Bu nedenle suçluya maddede sayılan husus-lar haricinde insani mülahazalarla bir takım yardımlar edilmesi bu suçu oluş-turmaz76. 765 Sayılı Türk Ceza Kanunu döneminde verilen bir kararda da bu hususa temas edilerek sanığın gecenin geç saatinde gelen ve kollamak iste-yen kişileri bağlı bulundukları töre gereği kısa süre konuk etmelerini koruma kastının bulunmadığı gerekçesiyle 296 ncı maddeden sorumlu tutmamıştır77. Failin saikının tespiti kanaatimizce, failin fiillerinden yola çıkılarak da orta-ya konulabilir. Sahte deliller uydurmak, olanları gizlemek, değiştirmek, or-tadan kaldırmak gibi davranışların bu kapsamda değerlendirilmesi mümkün-dür78. Su ve yemek vermek, yol tarif etmek gibi insani mülahazalarla yapılan fiillerin suç oluşturmayacağı Gerekçe’de ifade edilmiştir. Failin amacına ulaşması, suçun oluşması için şart değildir. Suçun olası kastla da işlenebile-ceği ifade edilmektedir ki bu görüşe iştirak etmekteyiz79. 3- Hukuka Aykırılık Unsuru A- Genel Bilgi Fiilin hukuka uygun olarak gerçekleşmiş olması halinde eylem suç teş-kil etmeyecektir. Bu anlamda susma hakkına yukarıda değinmiştik. Hakkın kullanılması kapsamında savunma hakkı ve müdafiin durumu da önem arz eder. B- Savunma Dokunulmazlığı 5271 Sayılı Ceza Muhakemesi Kanunu’nun 2 nci maddesinin birinci fıkrasının c bendinde müdafi, şüpheli veya sanığın ceza muhakemesinde savunmasını yapan avukatı olarak tanımlanmıştır. Müdafi, görevini dürüst-lükle yapmak zorundadır80. Bu durum, müdafiye bir taraf gibi hareket edip kendisini kurtarmak için adaleti yanıltma hakkı vermemektedir. Koruma tedbirlerine karşı müdafiin sanık ya da şüpheli olan müvekkilini uyarmasının suç olduğu, bu durumun savunma hakkına hizmet etmeyeceği söylenmiştir81. Ancak bu durum müdafiye sanığın suçlu olduğuna kanaat getirse dahi, yalan söylememek ve hukuka aykırı bilirkişi veya tanık elde etmek gibi fiilleri gerçekleştirmemek kaydıyla beraat talep etme imkânını engellemez82. Müda-fi, gerçeğin ortaya çıkmasına yardım etmek zorundadır ancak bu sınırsız bir yardım değildir83. Müdafiin sanık ve şüpheli arasındaki ilişkinin hukuk da-nışmanlığı değil, müdafilik olduğu ifade edilmiştir84. Sanığın doğruyu söy-lemek veya konuşmak yükümlülüğü yoktur. Müdafi, avukatlığını yaptığı sanıktan bağımsızdır. Müdafi sanığın yardımcısı değildir, ancak objektif olma mecburiyeti de yoktur85. Kısaca “Müdafi sır saklama yükümlülüğü altındadır. Bu açıdan her bildiğini söylemek gibi mecburiyeti yoktur, ancak söylediği şeylerin gerçek olması gerekir”86. 80 Kunter-Yenisey-Nuhoğlu, s.455. 81 Zafer, Faile Yardım, s.358. 82 Ünver-Hakeri, s.224. 83 Kocaoğlu, s.248. 84 Kunter-Yenisey-Nuhoğlu, s.456, Kocaoğlu, Serhat Sinan, Müdafi, Ankara 2011, s.248. 85 Ünver/Hakeri, s.234. 86 Zafer, Faile Yardım, s.326, Kocaoğlu, s.250 Burada esasen savunma dokunulmazlığı ile ceza adaletinin gerçekleş-mesi kapsamındaki toplumun yararı arasındaki değerler yarışmaktadır. Sa-vunma dokunulmazlığı, müdafiinin adliyeyi aldatma veya yanlış yola sevk etme fiillerini korumaz87. 87 Parlar-Hatipoğlu, s.3956 . 88 Soyaslan, Doğan, s.316. Ancak Ünver bu örneğin kanuni tipte yakalamayı önleme gibi fiilin olmadığı, bu itibarla bu örneğin yerinde olmadığını ifade etmektedir. Ancak yazar da koşullarının oluşması halinde müdafiin de bu suçun faili olabileceğini ifade etmekte-dir. Ünver, s.316. 89 Yaşar-Gökcan-Artuç, s.8076. 90 Zafer, Faile Yardım, s.327. 91 Zafer, Faile Yardım, s.358. 92 Parlar-Hatipoğlu, s.397; Ünver, s.330. 93 Yaşar-Gökcan-Artuç, s.8077; Gökcan, s.257. Müdafiin suçluyu kayırma suçuna örnek olarak yakalama müzekkeresi-ni müvekkiline söyleyerek kaçmasını sağlamak gösterilebilir88. Bununla birlikte müdafiin mesleki ilişki kurmak yükümlülüğü kapsamında görüştüğü sanık/şüphelinin yerini bildirmemesi halinde bu suçun faili olmaz. Bu halde müdafiin herhangi bir ihbar yükümlülüğü yoktur89. Müdafi konuştuğunda müvekkiline zarar verici konularda susması gerekmektedir90. Müdafiin öğ-renmiş olduğu her türlü bilgiyi anlatmasının, adli makamları işlevsiz hale getirebileceği ifade edilmektedir91. Kısaca savunma hakkı da her hak gibi kötüye kullanılması halinde korunmadan uzak kalacaktır. V- SUÇUN ÖZEL GÖRÜNÜŞ BİÇİMLERİ 1- Teşebbüs Kasten işlenen bir suç olması sebebiyle teşebbüse müsait olan suçluyu kayırma suçuna teşebbüs, bu suç sırf hareket suçu olduğu için ancak icra hareketleri kısımlara bölünebildiği ölçüde mümkündür92. Kayırmaya ilişkin eylemin, imkan sağlama derecesine ulaşmaması halinde teşebbüsten bahse-dilebileceği ifade edilmiştir93. 2- İştirak Suçluyu kayırma suçu açısından genel iştirak hükümleri uygulanabilir. Ancak iştirak kurumu ile suçluyu kayırma suçunun maddi unsurlarını da birbirine karıştırmamak gerekmektedir. Esasen işlenmiş bir suça, yani, ta-mamlanmış bir suça iştirak mümkün değildir94. Suça iştirak ancak, suçtan önce veya suç işlendiği esnada mümkündür. Suç işlendikten sonra 283 üncü maddede sayılan fiillerin gerçekleştirilmesi halinde bu durum asıl suça işti-rak değil, suçluyu kayırma suçunun unsuru olarak kabul edilmelidir. Ancak her suç tipi açısından durum ayrıca incelenmelidir. Zira bir suçun tamam-lanma anının tespiti, kişinin faile yardım niteliğindeki fiilinin suça iştirak kapsamında mı yoksa suçluyu kayırma kapsamında mı ele alınacağı nokta-sında belirleyicidir. Mesela kesintisiz suçlara, kesinti gerçekleşene kadar azmettirme ve suçun işlenişinden önce yardımda bulunma dışında iştirak edilmesi mümkündür95. Zira bu tip suçlarda suçun gerçekleşmesiyle kesinti-nin gerçekleşmesi arasında belli bir süre vardır. 94 Hakeri, Hakan, Ceza Hukuku Genel Hükümler, 12.Baskı, Ankara 2011, s.454. 95 Hakeri, s.153. 96 Hakeri, s.483. 97 Zafer, Ceza Hukuku Genel Hükümler, TCK. m. 1-75, s.86. 98 Zafer, Ceza Hukuku Genel Hükümler, s.390. 99 Parlar-Hatipoğlu, s.3957. Manevi yardım bir iştirak şekli olarak TCK’nun 39. maddesinde düzen-lenmiştir. Kanunun 39/2.maddesinin a bendinde “fiilin işlenmesinden sonra yardımda bulunacağını vaat etmek” şeklindeki manevi yardım türü açısın-dan vaadin gerçekleşmesinin ayrıca 283.maddesini oluşturmayacağı, zira zaten asıl suça iştirak edilmiş olduğu ifade edilmektedir96. Zira kesintisiz suç, ihlalin devam ettiği sürece işlenmiş sayılmaktadır97. Benzer bir biçimde kişilerin tamamlanmış bir suçtan elde edilen menfaatin artırılmasına yönelik fiilleri bağımsız suç teşkil edebilmektedir98. 3- İçtima Suçluyu kayırma suçunun değişik zamanlarda aynı kişiyi kayırma ama-cıyla işlenmesi halinde fail hakkında zincirleme suç hükümleri uygulanabi-lecektir99. Failin kayırmak istediği kişinin işlemiş olduğu suçun delilleriyle ilgili gizleme ve yok etme fiilleri 283.madde değil 281. maddede suç delille-rini yok etme, gizleme veya değiştirme suçuna neden olursa fail bu suç ne-deniyle soruşturulmalıdır. Suçluyu kayırma suçu ile 270.maddede düzenlenen suç üstlenme suçu arasında da ilişki mevcuttur. 5237 Sayılı Türk Ceza Kanunu’nun 270’nci maddesinde düzenlenen suç üstlenme suçu, yetkili makamlara, gerçeğe aykı-rı olarak, suçu işlediğini veya suça katıldığını bildirme suretiyle işlenen bir suçtur. Failin kendisini itham ettiği suç, hiç işlenmemiş olabileceği gibi iş-lenmiş olması da mümkündür100. İşlenen bir suçun failini soruşturma veya kovuşturmadan kurtarmak maksadıyla suçun üstlenilmesi halinde de esasen suçlu kayırılmaktadır. Ancak bu kayırma TCK’nun 283 üncü maddesinde düzenlenen Suçluyu Kayırma suçu içerisinde düzenlenen bir kayırma türü değildir. Bu halde özel-genel norm gereğince meselenin halledilmesi gerek-tiği ifade edilmektedir101. Kanaatimizce her iki suç tipi de özel normlar olup bu noktada farklı neviden fikri içtima hükümleri uygulanmalıdır. 100 Artuk-Gökcen-Yenidünya, Ceza Hukuku Özel Hükümler, Ankara 2011, 11.Baskıs.998. 101 Yaşar-Gökcan-Artuç, s.8077. Gökcan, s.257. 102 “Failin, önceden işlenmiş olan suçun faili veya şeriki olmaması zorunludur.” Gökcan-Yaşar-Artuç. s.8075. Ancak yazarlar, iştirak konusunda, bahse konu düzenleme konu- VI- SUÇUN UNSURLARI DIŞINDA KALAN HALLER 1. Kusurluluğu Kaldıran ve Azaltan Haller A- Zorunluluk Hali, Cebir ve Tehdit Ceza sorumluluğunu ortadan kaldıran haller arasında saylan ve 5237 Sayılı TCK’nun 25/2.maddesinde düzenlenen bir hal olarak zorunluluk hali-ne değinmek gerekmektedir. Bu kapsamda kişinin, kendisine zarar verilme-sinden korkarak veya cebir, tehdit altında bu suçu işlemesi halinde fiil suç teşkil etse de kişiye ceza verilmeyecektir. 2- Cezayı Kaldıran bir Hal Olarak Şahsi Cezasızlık Sebebi A- Suç Ortağı Asıl suçun failinin, suçluyu kayırma suçunun faili olamayacağı konu-sunda bir tereddüt bulunmamakla birlikte fail dışındaki azmettiren veya di-ğer şeriklerin durumu tartışma konusudur102. 765 Sayılı Türk Ceza Kanu- sunda açıklama yapmamıştır, s.8077. Soyaslan failin kural olarak önceki suça iştirak et-memiş olması gerektiğini ifade etmektedir. Soyaslan, s.567. 103 Artuk, M.Emin- Gökcen, Ahmet- Yenidünya, A.Caner, Ceza Hukuku Genel Hüküm-ler, 5.Baskı, Ankara 2011, s.567. 104 Ünver, s.315. 105 Suç eşyasının satın alınması veya kabul edilmesi suçu (TCK. m.165). Nitekim madenini ilk halinde bu ibareye yer verilmemiş, ancak gerekçede de ifade edildiği üzere 5918 sayı-lı kanun gereğince tekrar cezalandırmanın önüne geçilmesi amacıyla bu ifadeye yer ve-rilmiştir. nu’nun 296.maddesi “Her kim hapis cezasından aşağı olmıyan cezayı müs-telzim bir cürüm işledikten sonra bu cürmün icrasında faillerle evvelce itifak etmiş ve cürmü neticelendirmekte yardımı dokunmuş olmaksızın” şeklindeki ifade ile şeriklerin bu suçun faili olamayacağı açıkça düzenlenmiştir. 5237 Sayılı Türk Ceza Kanunu açısından, suçun diğer suç ortağı tara-fından işlenmesi hâli, bir cezasızlık nedenidir. Şahsi cezasızlık sebepleri halinde “suç teşkil eden bir fiil” vardır ancak fail çeşitli sebeplerle haksızlık teşkil eden fiilinden dolayı cezalandırılmamaktadır103. Suç işleyen faile iştirak ilişki olanlar açısından akrabalara benzer bir bi-çimde cezasızlık halinin düzenlenmesi eleştiri konusu olmuştur. Nitekim Ünver kanunun düzenlemesinin suç ortağını da bu madde hükmü kapsamın-da ele alınmaya müsait hale getirdiğini, bu durumun da nemo tenatur ilkesi-ne ve Anayasanın 38/5. maddesine aykırı olabileceğini, 283 üncü maddenin failin suç ortağının da açıkça bu suçun faili olamayacağı şeklinde düzenlen-mesini istemektedir104. Kanaatimizce bu maddeye 5237 Sayılı TCK.’nun 165.maddesinde düzenlenen suç eşyasının satın alınması veya kabul edilmesi suçuna benzer bir biçimde “suçun işlenişine iştirak etmeksizin” ibaresinin eklenmesinde yarar vardır105. B- Suçlunun Yakınları Kanun koyucu, madde metninde bu hususta özel bir düzenlemeye yer vererek “ suçun üstsoy, altsoy, eş, kardeş” tarafından işlenmesi halinde ceza-ya hükmolunmayacağını ifade etmiştir. Bu düzenleme, bahse konu suçun bu kişiler tarafından da işlenebileceğini ortaya koymuştur. Ancak düzenleme kanaatimizce Anayasa’nın 38/5 nci maddesine aykırılık teşkil etmektedir. Anayasanın 38/5 nci maddesi “Hiç kimse kendisini ve kanunda gösterilen yakınlarını suçlayan bir beyanda bulunmaya veya bu yolda delil göstermeye zorlanamaz” şeklindedir. Belirtelim ki maddede ifade edilen akrabalığa iliş-kin şahsi cezasızlık hükümlerinin uygulanması için akrabalık ilişkisinin me-deni hukuk hükümlerince ispatı lazım gelir106. 106 Parlar-Hatipoğlu 2008, s.3957. 107 Artuk - Gökcen - Yenidünya Ceza Hukuku Genel Hükümler, s.398 108 Parlar-Hatipoğlu, s.3957. 109 Anayasa Mahkemesi’nin 2010/52 E., 2011/113 K.., sayılı ve 30.06.2011 tarihli kararında (RG 15.10.2011, No. 28085) 5237 sayılı Türk Ceza Kanunu’nun 278. maddesi-nin Anayasa’nın 38. maddesine aykırılığı iddiasıyla iptali istemli davada yerel mahkeme 278 nci maddede Anayasa’nın 38/5 maddesinde ifade edildiği üzere yakın akrabalık du-rumu ile ilgili bir düzenlemenin bulunmadığını bunun Anayasa’ya aykırı olduğunu öne sürmüş, Anayasa Mahkemesi de maddede veya bu maddeye atıf yapacak biçimde başka bir yerde, bu suçun fail veya failleriyle anılan suçu bildirmeyen kişi arasındaki yakın ak-rabalık durumu cezasızlık açısından ayrık tutulmadığını ifade etmiştir bkz. Bir norm, Anayasanın koruması altında ise aynı normdan kaynaklanan bir hakkın ceza kanunu açısından suç teşkil ettiğini söylemek başta normlar hiyerarşisine daha sonra hukuka uygunluk sebeplerinden olan, hakkın kulla-nılmasına aykırılık teşkil etmektedir. Kişinin susma veya suçlayıcı beyan vermeme hakkının kullanıldığı hallerde bir suçun oluştuğunu söylemek mümkün değildir. Zira hukuka uygunluk sebepleri, ceza normunun yasakla-dığı fiile hukuk düzeninde cevaz vermek suretiyle hukuka aykırılığı gider-mektedir 107. Örneğin saklanmakta olan çocuğunu yakalanmaması için ona yer temin eden bir annenin eyleminin Anayasa 38/5 nci maddede koruma altına alınan nemo tenatur hakkı kapsamında olduğunu kabul etmemek mümkün değildir. Şahsi cezasızlık sebebinin varlığı halinde bilindiği gibi savcıya CMK 171 nci madde anlamında kamu davasını açmada takdir hakkı da tanınmak-tadır. Doğaldır ki şahsi cezasızlık sebebi, 283 ncü madde anlamında sadece bu şartları haiz kişiler açısından geçerlidir, bu kapsamın dışında kalanlar bakımından bu cezasızlık hali uygulanmaz108. Şahsi cezasızlık haline rağ-men savcının maddenin 3.fıkrasında sayılan kişiler aleyhine iddianame ha-zırlanmasını engelleyen bir durum yoktur. Konu ile ilgili olarak Anayasa Mahkemesi’nin ilga olunan 5237 Sayılı TCK’nun 278 nci maddesi ile ilgili olarak verdiği bir karar da önem taşımaktadır109. (http://www.anayasa.gov.tr/index.php?l=karar&id=3388), (Erişim Tarihi:19.07.2012) Ni-tekim 2.7.2012 tarih ve 6352 sayılı kanunun 91.maddesi ile suç tipi değiştirilmiş ve 278 nci maddenin 4.fıkrasına “Tanıklıktan çekinebilecek olan kişiler bakımından cezaya hükmolunmaz. Ancak, suçu önleme yükümlülüğünün varlığı dolayısıyla ceza sorumlulu-ğuna ilişkin hükümler saklıdır” şeklinde bir hüküm eklenmiştir. 110 Doktrinde, başkasıyla evli olup da sanıkla nişanlı olduğunu söyleyen tanığın da Ceza Muhakemesi Kanunu açısından tanıklıktan çekinme olanak verilmesini, zira bu kişilerin psikolojik bir çatışma ihtimali yaşanabileceği ifade edilmektedir. Centel-Zafer, s. 237. 111 1136 Sayılı Avukatlık Kanunu’nun 58.maddesinde (23/1/2008 tarihli ve 5728 Sayılı Kanun’un 331. Maddesiyle değişik) “Avukatların avukatlık veya Türkiye Barolar Birliği ya da baroların organlarındaki görevlerinden doğan veya görev sırasında işledikleri suçlardan dolayı haklarında soruşturma, Adalet Bakanlığının vereceği izin üzerine, su-çun işlendiği yer Cumhuriyet savcısı tarafından yapılır. Maddede yer alan yakınlık ilişkileri “cezasızlık” ölçüsünde de yetersiz-dir. Kanaatimizce 283 üncü maddede yer alan kişilerle sınırlı olan düzenle-me de Anayasanın 38 nci maddesine aykırılık teşkil etmektedir. Bu anlamda yakın kavramının 5271 sayılı CMK’nun 45 nci maddesinde sayılan kişiler esas alınarak maddede sayılan “a) Şüpheli veya sanığın nişanlısı, evlilik bağı kalmasa bile şüpheli veya sanığın eşi, şüpheli veya sanığın kan hısımlığın-dan veya kayın hısımlığından üstsoy veya altsoyu, şüpheli veya sanığın üçüncü derece dahil kan veya ikinci derece dahil kayın hısımları ve şüpheli veya sanıkla aralarında evlâtlık bağı bulunanlar” bu ve benzeri suçlar açı-sından fail olarak nitelendirilmemelidir. Yakalama fiili neticesinde eşini kayıran kişiye ceza verilmezken, nişanlısını kayıran kişiye ceza verilmesi110; ya da suçlu olan kişinin teyzesinin, annesinin ricasıyla kayırılması halinde ceza verilmesinin ceza adaletine uymadığını düşünmekteyiz. VII- MUHAKEMEYE İLİŞKİN KOŞULLAR 1- Genel Bilgi Suç, re’sen soruşturulup kovuşturulmaktadır. Bununla birlikte şahsi ce-zasızlık halinde Cumhuriyet Savcısının iddianame düzenlememe ihtimali bulunmaktadır (CMK m.171) . Suçun avukat tarafından görevi ile bağlantılı bir biçimde işlenmesi 1136 Sayılı Kanunun 58.maddesi111, diğer kamu gö-revlileri açısından da 4483 Sayılı kanun başta olmak üzere ilgili soruşturma ve kovuşturma usullerine tabidir. Suç için öngörülen ceza 5 yıla kadar hapis cezası olduğundan görevli mahkeme asliye ceza mahkemesidir112. Kararın temyiz incelenmesi ise Yargıtay’ın işbölümü açısından dördüncü ceza daire-si tarafından gerçekleştirilmektedir113. 112 26.09.2004 Gün ve 5235 Sayılı Adli Yargı İlk Derece Mahkemeleri ile Bölge Adliye Mahkemelerinin Kuruluş Görev ve Yetkileri Hakkında Kanun m. 10/12, RG. 07.10.2004, No. 25606). 113 http://www.yargitay.gov.tr/belgeler/site/isbolumu/CDisbolumu.pdf (Erişim Tarihi: 19.07.2012) 114 Doktrinde bu durumda bağlantının söz konusu olabilmesi için yardım ve yataklık fiilleri-ni gerçekleştiren failin, önfiile iştirak etmemiş olması gerektiği ifade edilmiştir. Centel-Zafer, s.569. Suçluyu kayırma suçu ile ilgili bir diğer önemli durum da “Bağlantı Kavramı” konusundadır. Bilindiği üzere Ceza Muhakemesi Kanununun 8.maddesinde bağlantı kavramı düzenlenmekte, buna göre bir kişinin, birden fazla suçtan sanık olması veya bir suçta her ne sıfatla olursa olsun birden fazla sanık olması halinde bağlantının var olduğu kabul edilmektedir. İşte bu maddenin ikinci fıkrası aralarında suçluyu kayırma suçunun da yer aldığı çeşitli suçlar açısından da özel bir düzenleme getirmiştir. Buna göre suçun işlenmesinden sonra suçluyu kayırma, suç delillerini yok etme, gizleme veya değiştirme fiilleri de bağlantılı suç sayılmaktadır114. Bağlantılı suçların davaların görülmesi açısından önem taşıdığı görül-mektedir. Ceza Muhakemesi Kanunu’nun 9. maddesine göre bağlantılı suç-lardan her biri değişik mahkemelerin görevine giriyorsa, bunlar hakkında, birleştirilmek suretiyle yüksek görevli mahkemede dava açılabilmektedir. Buna göre örneğin ağır ceza mahkemesinin görev alanına giren kasten öl-dürme suçunun failini kayıran bir kişinin işlediği suç sebebiyle asliye ceza mahkemesinde görülmesi gereken dava bağlantı sebebiyle kasten öldürme suçu açısından görevli mahkeme olan ağır ceza mahkemesinde görülecektir. Soruşturma ve kovuşturma aşamasında değinmemiz gereken bir diğer husus da tanıklıktan çekinme durumudur. Ceza Muhakemesi Kanunu’nun 50.maddesinin c bendinde yeminsiz dinlenecek tanıklar arasında soruşturma veya kovuşturma konusu suçlara iştirakten veya bu suçlar nedeniyle suçluyu kayırmaktan ya da suç delillerini yok etme, gizleme veya değiştirmekten şüpheli, sanık veya hükümlü olanlar da sayılmış, bu kişilerin yeminsiz olarak dinlenmeleri gerektiği düzenlenmiştir. 2- Yargılama Açısından “Suçlu” Kavramı Sorunu Yukarıda değindiğimiz üzere, Kanunun hatalı bir biçimde “suçluyu ka-yırma” şeklinde ifade ettiği suç tipinin soruşturma ve kovuşturma bakımın-dan da çeşitli sorunlara yol açacağını söylemek mümkündür. Zira işlenmiş bir suçtan bahsedilebilmesi öncelikle “kesinleşmiş bir hükme” bağlıdır. TCK’nun 215’nci maddesinde düzenlenen suçu ve suçluyu övme suçu da suçluyu kayırma suçuna benzer bir düzenleme içermektedir. Bu suçun oluş-ması açısından “işlenmiş olan bir suç” mevcut olmalıdır. İşlenmiş suçtan kasıt, suç tespit edilen kararın kesinleşmiş olmasıdır. İşlenmiş ancak hakkın-da kesin bir hüküm verilmemiş olan bir suçu ya da bu suçu işleyen kimseyi bu suçtan ötürü övmek halinde esasen suç oluşmayacaktır. Kişi bir suç işlediği isnadıyla yargılanmış ve fakat henüz hakkında hü-küm kesinleşmemişse bu kişi hakkından yargılanmakta olduğu eylem nede-niyle övücü ifadeler kullanan kişinin eylemi o aşama suç teşkil etmezken bu durum bekletici mesele yapılmakta övülmeye neden olan fiil hakkında suç olduğuna ilişkin kesin hüküm verildiği takdirde öven şahsın eylemi artık 215 inci madde kapsamında değerlendirilmektedir. Bu durumun gerek kanunilik ilkesi gerekse de bir suçun oluşmasını başka bir suçun oluşmasına bağlayan bir uygulamanın ceza politikası açısından da olumlu olduğunu söylemek zordur115. Benzer bir biçimde suçluyu kayırma suçu açısından da aynı fikri tekrarlamakta yarar görüyoruz 115 Şen, Ersan, Suçu ve Suçluyu Övme, Ceza Hukuku Dergisi, Yıl.3, Sayı 7, Ağustos 2008, s.102 vd. VIII-YAPTIRIM VE ZAMANAŞIMI Suçun temel halinin cezası altı aydan beş yıla kadar hapis cezası olarak düzenlenmiştir. Suçun nitelikli halinde cezanın yarı oranında artırılması ön-görülmüştür. Suçluyu kayırma suçunun cezası nazara alındığında suç için öngörülen dava zamanaşımı TCK’nun 66/1.e maddesine göre sekiz yıl, ceza zamanaşımı ise 68/1.e maddesine göre on yıldır. Ancak Türk Ceza Kanu-nu’nun 66/2. maddesi gereğince fiili işlediği sırada on iki yaşını doldurmuş olup da on beş yaşını doldurmamış olanlar hakkında, bu sürelerin yarısının; on beş yaşını doldurmuş olup da on sekiz yaşını doldurmamış olan kişiler hakkında ise, üçte ikisinin geçmesiyle kamu davası düşecektir. Suçun cezası altı aydan beş yıla kadar hapis cezası olduğundan, sanık hakkında bir yıl ve altında bir hapis cezasına hükmedilmesi halinde kısa süreli hapis cezası 5237 Sayılı TCK’nun 50.maddesi gereğince seçenek yap-tırımlara dönüştürülebilir. Yine sanık hakkında iki yıl veya daha az süreyle hapis cezasına hükmolunması halinde TCK.nun 51.maddesindeki şartları sağlamak koşuluyla sanık hakkında verilen ceza ertelenebilir. Bahse konu suç kasten işlenebildiği için fail, 53.madde gereğince belirli hakları kullan-maktan yoksun kalabilecektir116. 116 5237 Sayılı Türk Ceza Kanunu’nun 53.maddesi “1) Kişi, kasten işlemiş olduğu suçtan dolayı hapis cezasına mahkûmiyetin kanuni sonucu olarak; a) Sürekli, süreli veya geçici bir kamu görevinin üstlenilmesinden; bu kapsamda, Türki-ye Büyük Millet Meclisi üyeliğinden veya Devlet, il, belediye, köy veya bunların dene-tim ve gözetimi altında bulunan kurum ve kuruluşlarca verilen, atamaya veya seçime tâbi bütün memuriyet ve hizmetlerde istihdam edilmekten, b) Seçme ve seçilme ehliyetinden ve diğer siyasî hakları kullanmaktan, c) Velayet hakkından; vesayet veya kayyımlığa ait bir hizmette bulunmaktan, d) Vakıf, dernek, sendika, şirket, kooperatif ve siyasî parti tüzel kişiliklerinin yöneticisi veya denetçisi olmaktan, e) Bir kamu kurumunun veya kamu kurumu niteliğindeki meslek kuruluşunun iznine tâbi bir meslek veya sanatı, kendi sorumluluğu altında serbest meslek erbabı veya tacir olarak icra etmekten, yoksun bırakılır.” SONUÇ Adliyeye karşı suçlar arasında düzenlenen “Suçluyu Kayırma” suçuna sebebiyet veren fiillerin yaptırım altına alınması adil yargılanma ilkesi açı-sından gereklidir. Bu itibarla bahse konu suç tipinin mevzuatımızda bağım-sız bir suç olarak yer alması açısından herhangi bir sorun bulunmamakla birlikte madde düzenlemesi açısından birçok sorunlu alan mevcuttur. Öncelikle madde başlığının, metnin lafzıyla; madde metninin ise gerek-çeyle çelişkili bir şekilde düzenlenmiş olması başta belirlilik ilkesi ve hukuk devletinin olmazsa olmaz ilkelerinden olan güvence fonksiyonuna zarar vermektedir. Bu itibarla ya madde başlığının “suçluyu, sanık veya şüpheliyi” kayırma suçu olarak düzeltilmesi ya da madde metninin, suçlu olduğu kesin bir biçimde ispatlanmamış olan sanık ve şüphelinin de suçun konusu olması-na sebebiyet vermeye müsait düzenlemesi değiştirilmelidir. Hiç şüphesiz, şüpheli veya sanık gibi şahısların da kayırılmasının suç olarak düzenlenip, düzenlenemeyeceği kanun koyucunun takdirinde olan ceza politikasıyla ilgilidir. Ancak mevcut düzenlemenin, kanun tekniğine uygun bir biçimde yeniden ele alınmasında yarar vardır. Suçluyu kayırma suçu açısından önceki düzenlemeye bir biçimde bir ağırlık koşulu konulmalı, şikayete veya uzlaşmaya tabi suçlar, ya da miktar veya süre bakımından hafif cezalar öngören suçların kayırılması, suç kapsa-mından çıkartılmalıdır. Zira bahse konu suçun gayesi, sadece suçluları kayı-ranları cezalandırmak değil, adil yargılanma hakkı gibi önemli bir hakkı da koruma altına almaktır. Bu bakımdan her türlü suçun bahse konu suç açısın-dan değerlendirilmesi öncelikle ilkenin amacından uzaklaşmasına neden olacaktır. Suçlara verilecek cezaların ceza adaleti açısından değerlendirilmesi ge-rekmektedir. Orantılılık ilkesi bunu gerekmektedir. Buna göre her türlü su-çun kayırılmasında eşit ceza uygulanmasının da adalete aykırı bir durum oluşturduğu kanaatindeyim. Bunun yerine 765 Sayılı Türk Ceza Kanu-nu’nun düzenlemesine benzer bir biçimde, kayırılan suçlunun işlediği suçun öngördüğü cezaya göre bir cezalandırma sistemi belirlenmelidir. Suçluyu kayırma suçunun failleri arasında suç ortağının da yer almasına imkan tanıyan düzenlemenin temel sanık haklarına müdahale teşkil ettiği, bu kişilerin şahsi cezasızlık hükümlerinden yararlanmasının da düzenleme açı-sından sorunu ortadan kaldırmayacağı kanaatindeyim. Susma hakkı, gerek suçun faillerine gerekse de bu kişilerle belli yakın-lık ilişkileri içerisinde olan kişiler açısından geçerli olan bir haktır. İşte bu bakımdan 283.maddede düzenlenen suç tipi sorunlu bir suç tipidir. Zira maddede sınırlı şekilde sayılan akrabalar haricindekilerin de bahse konu suçları işleyebilmeleri hayatın bir gerçeği içindedir ve bu kişileri sırf kanun-da sayılan yakınlar içerisinde olmadığı için cezalandırmak adil bir neticeye neden olmamaktadır. Suçluyu kayırma suçu açısından yargılamanın da sorunlu bir alan oldu-ğunu ifade etmekte yarar görmekteyiz zira mevcut düzenlemeye göre suçlu-yu kayırma suçu açısından henüz kesin bir hüküm ile mahkumiyeti kesin-leşmemiş bir kişinin eylemi nedeniyle çeşitli zorlayıcı tedbirlere maruz kalmaktan kurtarmak için kanunda yer alan fiillerin yapılması suç teşkil edecek ve bu kişi ile ilgili kesin bir hüküm verilmesi beklenmeksizin kişi hakkında suçluyu kayırma suçu hükümleri uygulanabilecektir ki bunun adil bir durum olmadığı kanaatindeyiz KAYNAKÇA Artuk, M. Emin- Gökcen, Ahmet- Yenidünya, A. Caner, Ceza Hukuku Genel Hükümler, 5.Baskı, Ankara 2011. Artuk, M.Emin- Gökcen, Ahmet- Yenidünya, A. Caner, Ceza Hukuku Özel Hükümler, 11.Baskı , Ankara 2011. Boyar, Oya, “İnsan Hakları Avrupa Mahkemesi Kararlarında Adli Yardım ve Adil Yargılanma Hakkı” in Disiplinlerarası Yaklaşımla İnsan Hakla-rı, Editör Selda Çağlar, İstanbul 2010. Centel, Nur-Zafer, Hamide, Ceza Muhakemesi Hukuku, 8.Baskı, İstanbul 2011. Gökcan, Hasan Tahsin, Açıklamalı Avukatlık Yasası, Avukatların Görev Suçları Özel Soruşturma Usulü Hukuki Sorumluluk, 2.Baskı, Ankara 2009. Gündel, Ahmet, Yeni Türk Ceza Kanunu Açıklaması, Ankara 2009. Hakeri, Hakan, Ceza Hukuku Genel Hükümler, 12.Baskı, Ankara 2011. İnceoğlu, Sibel, İnsan Hakları Avrupa Mahkemesi Kararlarında Adil Yargı-lanma Hakkı, Kamu ve Özel Hukuk Alanlarında Ortak Yargısal İlkeler, 1.Bası, İstanbul 2002. Kalabalık, Halil, İnsan Hakları Hukuku, Ankara 2009 Kocaoğlu, Serhat Sinan, Müdafi, Ankara 2011. Kunter, Nurullah- Yenisey, Feridun - Nuhoğlu, Ayşe, Muhakeme Dalı Olarak Ceza Muhakemesi Hukuku, 16.Baskı, İstanbul 2008. Malkoç, İsmail, Açıklamalı-İçtihatlı 5237 Sayılı Yeni Türk Ceza Kanunu, Ankara 2007. Meran, Necati, Yeni TCK’da Kamu Görevlisine ve Adliyeye Karşı Suçlar, Ankara 2006. Öztürk, Bahri, Ceza Muhakemesi Hukuku, İstanbul 2008. Parlar,Ali- Hatipoğlu, Muzaffer, 5237 Sayılı Türk Ceza Kanunu Yorumu, (223-345.Maddeler) ; 4.Cilt, Ankara 2008. Savaş, Vural - Mollamahmutoğlu, Sadık, Türk Ceza Kanunu Yorumu, C.II, Ankara 1998. Soyaslan, Doğan, Ceza Hukuku Özel Hükümler, Ankara 2010. Şen, Ersan, Suçu ve Suçluyu Övme, Ceza Hukuku Dergisi, Yıl.3, Sayı 7, Ağustos 2008. Ünver,Yener, Adliyeye Karşı Suçlar, Ankara 2010. Ünver,Yener-Hakeri, Hakan, Ceza Muhakemesi Hukuku 3.Bası, Ankara 2010. Yaşar, Osman- Gökcan, Hasan Tahsin - Artuç, Mustafa, Yorumlu-Uygulamalı Türk Ceza Kanunu, Cilt V, Ankara 2010. Zafer, Hamide, Faile Yardım Suçu ve Müdafiin Bu Suçtan Sorumluluğu, İstanbul 2004. Zafer, Hamide, Ceza Hukuku Genel Hükümler, (TCK. m. 1-75), İstanbul 2010. YARARLANILAN İNTERNET KAYNAKLARI http://www.tdk.gov.tr/index.php?option=com_gts&arama=gts&guid=TDK.GTS.4f64beaa6f4ee6.95169957 (Erişim Tarihi : 19.07.2012) http://www.anayasa.gov.tr/index.php?l=karar&id=3388 (Erişim Tarihi: 19.07.2012) http://www.yargitay.gov.tr/belgeler/site/isbolumu/CDisbolumu.pdf (Erişim ) 