5237 SAYILI TÜRK CEZA KANUNU'NDA KASTEN YARALAMA SUÇU Yazarın Adı : SERAP KESKİN KİZİROĞLU,DOÇ. DR. İstanbul Üniversitesi Hukuk Fakültesi Ceza ve Ceza Usul Hukuku Anabilim Dalı Öğretim Üyesi Belge Türü : Makale Eserin Konusu : CEZA VE CEZA USUL HUKUKU İSTANBUL,2009 İÇİNDEKİLER I-SUÇUN <BR>ADI <BR>VE <BR>BASİT <BR>ŞEKLİ: <BR>II-KASTEN <BR>YARALAMA <BR>SUÇUNDA <BR>HAFİFLETİCİ <BR>NEDENLER: <BR>1-BASİT <BR>TIBBİ <BR>MÜDAHALE: <BR>2-İHMALİ <BR>DAVRANIŞ: <BR>III-KASTEN <BR>YARALAMA <BR>SUÇUNDA <BR>AĞIRLATICI <BR>NEDENLER: <BR>1-FAİL <BR>VEYA <BR>MAĞDURUN <BR>SIFATI <BR>VE <BR>TAŞIDIĞI <BR>ÖZELLİK <BR>İLE <BR>SİLAH(5237 <BR>s.TCK.md.86/3): A) <BR>ÜSTSOYA, <BR>ALTSOYA, <BR>EŞE <BR>VEYA <BR>KARDEŞE <BR> B) <BR>BEDEN <BR>VEYA <BR>RUH <BR>BAKIMINDAN <BR>KENDİSİNİ <BR>SAVUNAMAYACAK <BR>DURUMDA <BR>BULUNAN <BR>KİŞİYE <BR> C) <BR>KİŞİNİN <BR>YERİNE <BR>GETİRDİĞİ <BR>KAMU <BR>GÖREVİ <BR>NEDENİYLE <BR> D) <BR>KAMU <BR>GÖREVLİSİNİN <BR>SAHİP <BR>BULUNDUĞU <BR>NÜFUZ <BR>KÖTÜYE <BR>KULLANILMAK <BR>SURETİYLE <BR> E) SİLAHLA <BR>2-SONUÇ <BR>NEDENİYLE <BR>AĞIRLAŞMIŞ <BR>YARALAMA <BR>(5237s.TCK.md.87): <BR> A) <BR>BİR <BR>KAT <BR>ARTIRIMI <BR>GEREKTİREN <BR>YARALAMA: <BR> B) İKİ <BR>KAT <BR>ARTIRIMI <BR>GEREKTİREN <BR>YARALAMA: <BR>C-KASTEN <BR>YARALAMANIN <BR>VÜCUTTA <BR>KEMİK <BR>KIRILMASINA <BR>VEYA <BR>ÇIKIĞINA <BR>NEDEN <BR>OLMASI <BR>(TCK.md.87/3): D-KASTEN <BR>YARALAMANIN <BR>ÖLÜME <BR>NEDEN <BR>OLMASI <BR>(TCK.md. <BR>87/4): <BR>IV-KASTEN <BR>YARALAMA <BR>SUÇUNDA <BR>SORUŞTURMA <BR>VE <BR>KOVUŞTURMA: I-SUÇUN ADI VE BASİT ŞEKLİ: 5237 sayılı TCK., 765 sayılı önceki TCK.'nun kasten müessir fiiller olarak adlandırdığı suça, kasten yaralama suçu demiştir. Kanımızca bu konuda Hükümet Tasarısında benimsenen ve ''müessir fiil'' karşılığı olarak getirilen, Yargıtay kararlarında da bu şekilde yerleşmiş bulunan ''etkili eylem'' ifadesi, anlam bakımından daha doğru bir ifade olurdu. Çünkü bir eylemin ''yaralama'' suçundaki tipe uygun olabilmesi için mağdurda mutlaka bir yaralanmanın meydana gelmesi gerekmemektedir. Bu suçun 5237 sayılı TCK.nun 86/1.maddesinde düzenlenmiş basit şekline göre bir başkasının vücuduna acı vermek veya sağlının bozulmasına ya da algılama yeteneğinin bozulmasına neden olmak, eylemin tipe uygunluğu için yeterlidir; mutlaka mağdurun yaralanması sonucunun doğması aranmamaktadır. Ancak, maddenin gerekçesine göre bu sonuçları doğuran her davranış, yaralama olarak kabul edilmiştir ki kanımızca yaralama kavramının özüyle bağdaşmamakta ve zihinlerde farklı algılanmaktadır. Suçun basit şekli açısından önceki TCK.'ndaki unsurlarla yeni TCK.'daki unsurlar aynıdır. Değişiklik yeni TCK.'nın eski deyimleri anlaşılır kılmasıdır. 765 sayılı TCK.'daki ''cismen eza'' yerine ''vücuda acı verme'', ''sıhhati ihlal'' yerine ''sağlığı bozma'', ''akli melekelerde teşevvüş'' yerine ''algılama yeteneğinin bozulması'' kavramları getirilmiştir. Mağdurun bedeninde yaratılan her türlü maddi acı, eski deyişle ''cismen eza'', yeni deyişle vücuda acı vermektir. Bu bakımdan, örneğin, eskiden olduğu gibi 5237 sayılı TCK.uygulamasında da mağdurun saçını çekmek vücuda acı verici bir eylem olduğu halde, yalnızca saç kesme eylemi vücuda acı verme kavramı içine sokulamayacaktır. Ancak kanaatimizce Yargıtay'ın mağdurda ''elem ve teessür'' meydana getiren her türlü hareketin yeni Yasa'nın bu suça verdiği adla ''yaralama'', bizim görüşümüze göre ise etkili eylem olarak kabul edilmesi yönündeki içtihadı bugün de geçerliliğini sürdürmektedir. Yapılan hareketin nesnel olarak vücuda acı verici nitelikte olması yeterli olup, mağdurun bu hareketten fiilen acı duymamış olması tipe uygunluğu etkilemez. ''Sağlığı bozma''(765 sy.TCK.da sıhhati ihlal), mağdurun sağlığına karşı her türlü maddi veya manevi saldırılardır. Hastalığın sağlığın bozulması sayılacağı doğaldır. Fakat sağlığın bozulması ifadesi yalnızca hastalıkla sınırlı değildir. Bir kimseye ilaç içirerek bir süreliğine ishal olmasına neden olmak gibi hastalık sayılamayacak bozukluklar da bu kavram içindedir. Ayrıca, var olan bir hastalığın artmasına neden olmak da sağlığın bozulmasıdır. Algılama yeteneğinin bozulması (765 sy.TCK.'da akli melekelerde teşevvüş) kavramı ile kişinin normal ruhsal yapısında meydana getirilen geçici düzensizlik ifade edilmektedir. Bayılma ve sarhoş edilme durumları eskiden olduğu gibi bugün de algılama yeteneğinin bozulmasıdır. Yeni düzenlemede de akıl hastalığına yakalanmak bu kavram içinde değerlendirilmez. Algılama yeteneğindeki bozukluk, akıl hastalığı derecesine ulaşacak olursa ''yaralama'' suçunun ağır şekli söz konusu olabilir(md.87/2.a). Ancak yeni düzenlemede bu ağırlatıcı nedenin uygulanabilmesi için ''iyileşmesi olanağı bulunmayan bir hastalığın'' varlığı gerektiğinden, iyileşmesi olanağı bulunan akıl hastalıklarını da 5237 sayılı TCK.'da suçun bu basit şekli içerisinde değerlendirmek ve sağlığın bozulması olarak kabul etmek gerekecektir. II-KASTEN YARALAMA SUÇUNDA HAFİFLETİCİ NEDENLER: 1-BASİT TIBBİ MÜDAHALE: 5237 sayılı TCK., 765 sayılı TCK.'da bulunmayan yeni bir kavram getirmiştir. Önceki TCK'nın bu hususta aldığı ölçüt ''mutad iştigalden mahrumiyet süresiydi''. Mutad iştigalden mahrumiyet kavramı ile kastedilen de kişinin mesleki işi olmayıp, beden ve akıl kuvvetinden yararlanabilme yoksunluğuydu. Görülen işin ücretli olmamasının, düşünsel veya bedensel olmasının, bir mesleki faaliyet oluşturup oluşturmamasının önemi yoktu. Bu bağlamda kişinin günlük yaşamındaki, yemek yemek, oturup kalkmak, soyunup giyinmek, tuvalete gitmek, saç taramak vb. gibi alışılmış uğraşlarına yeniden başlayabilmesi için geçecek olan süreye ''mutad iştigalden mahrumiyet süresi''veya ''adli şifa süresi'' denmekteydi. Bunun karşısındaki ''tıbbi şifa süresi'' ise etkili eyleme maruz kalan mağdurdaki hastalığın tıbben ve tamamen iyileşeceği süreyi ifade etmekteydi. Bu bağlamda bazen tıbbi şifa süresi, adli şifa süresinden daha uzun olabileceği gibi, bunun tersine adli şifanın, tıbbi şifaya göre daha uzun sürmesi de olasıydı. Bu durum, mağdurda uygulanan travmanın şiddetine, vücudun bölgesine ve uygulanan tedavi yöntemlerine göre değişmekteydi. 5237 sayılı TCK. ise ''basit tıbbi müdahale'' ölçütünü kabul etmiştir. Bu husus, 5237 sayılı TCK.'nun yayımlandığı 12.10.2004 tarihli Resmi Gazetede'ki metinde 88.maddenin 1. fıkrasında yer almasına karşın, Yasa henüz yürürlüğe girmeden, 31.3.2005 tarih ve 5328 sayılı Yasa ile değiştirilmiş ve buradan alınarak 86.maddeye 2.fıkra olarak yerleştirilmiştir. Buna göre kasten yaralama fiilinin kişi üzerindeki etkisi basit bir tıbbi müdahaleyle giderilebilecek ölçüde hafif ise cezada indirim yapılacaktır. Bu hükmün gerekçesine göre, kasten yaralamanın basit bir tıbbi müdahaleyle giderilebilecek ölçüde hafif olup olmadığının belirlenmesi tıp biliminin verilerine göre yapılacaktır. 2-İHMALİ DAVRANIŞ: 5237 sayılı TCK.'nun 88.maddesinin 2.fıkrasına göre, kasten yaralamanın ihmali davranışla işlenmesi halinde verilecek ceza üçte ikisine kadar indirilebilir. Kişinin ihmali davranışından dolayı kasten yaralama suçundan sorumlu tutulabilmesi için, bu suçun oluşumuna neden olan yükümlülük ihmalinin icrai davranışa eşdeğer olması gerekir. İhmali ve icrai davranışın eşdeğer kabul edilebilmesi için, kişinin, ya belli bir icrai davranışta bulunmak hususunda kanuni düzenlemelerden veya sözleşmeden kaynaklanan bir yükümlülüğünün bulunması, ya da önceden gerçekleştirdiği davranışın başkalarının hayatı ile ilgili olarak tehlikeli bir durum oluşturması gerekir.(TCK.md.83) III-KASTEN YARALAMA SUÇUNDA AĞIRLATICI NEDENLER: 5237 sayılı TCK.'da kasten yaralama suçunda cezayı artırıcı nedenler 86. ve 87.maddelerde yer almıştır. 5237 sayılı TCK.'nun 87.maddesinde ''netice sebebiyle ağırlaşmış yaralama'' durumları gösterilmiş, 86.maddede ise fail veya mağdurun sıfatı ve taşıdığı özellik ile suçta kullanılan silah ağırlatıcı neden olarak kabul edilmiştir. 1-FAİL VEYA MAĞDURUN SIFATI VE TAŞIDIĞI ÖZELLİK İLE SİLAH(5237 s.TCK.md.86/3): 5237 sayılı TCK.'nun 86/3.maddesine göre, kasten yaralama suçu; A) ÜSTSOYA, ALTSOYA, EŞE VEYA KARDEŞE karşı işlenmesi halinde ceza yarı oranında artırılır. Bu ilişkiler Türk Medeni Kanunu hükümlerine göre belirlenecektir. Ancak kanaatimizce 5237 sayılı TCK'da da üstsoy ve altsoy terimleri fiili anlamda kullanılmıştır. Bu nedenle henüz hukuken tanınmamış olsa da fiilen nesepten üstsoy-altsoy ilişkisinin bulunduğu olaylarda da bu ağırlatıcı nedenin uygulanması gerekir. Eş sıfatı ancak Medeni Kanuna göre gerçekleşmiş bir evlilik varsa kabul edilir. Eşlerin fiilen birlikte yaşayıp yaşamadıklarının veya haklarında ayrılık kararı verilmiş olmasının bu neden üzerinde bir etkisi, bu Kanun bakımından da bulunmamaktadır. Kardeş kavramından ise ana-baba bir kardeşler anlaşıldığı gibi ana veya baba bir kardeşler de anlaşılır. Bunun yanında tanınmış veya hükmen sabit olmuşsa evlilik dışı ilişkilerden doğan kardeşler de kanaatimizce bu kapsamdadır. B) BEDEN VEYA RUH BAKIMINDAN KENDİSİNİ SAVUNAMAYACAK DURUMDA BULUNAN KİŞİYEkarşı işlenmesi halinde ceza yarı oranında artırılır. Kasten öldürme suçunda bu kavramların yanında ''çocuk'' terimine de yer verilmiş olmasına karşın kasten yaralama suçunda, bu suçun mağdurunun bir çocuk olması ağırlatıcı neden arasında sayılmamıştır. Bunun nedenine dair ne gerekçede ne de Komisyon tutanaklarında bir açıklamaya rastlanmaktadır. Dolayısıyla suçun mağdurunun beden veya ruh bakımından kendini savunabilecek bir durumda olmasına karşın yalnızca çocuk olması, yani 18 yaşından küçük olması durumu kasten öldürme suçunda cezada artırıma yol açarken, kasten yaralama suçunda bir etkisi bulunmamaktadır. Bu nedenle kasten yaralama suçunda mağdur çocuk da olsa beden veya ruh bakımından kendini savunabilecek durumda ise ceza artırılmayacaktır. Maddenin gerekçesine göre beden veya ruh bakımından kendisini savunamama durumundan anlaşılan ise, ileri yaşı, hastalığı, malullüğü veya ruhsal veya fiziksel güçsüzlüğü nedeniyle kendini korumaktan aciz bir kimsenin durumudur. Gerek bu durumdaki mağdura karşı suçu işleyen faildeki kötülüğün yoğunluğu, gerekse bu özelliklerdeki mağdura karşı eylemin işlenmesindeki kolaylık dolayısıyla söz konusu durum cezayı artıran bir neden sayılmıştır. Bu gerekçeye göre ''çocuk'' kavramının, beden veya ruh bakımından kendisini savunamama kavramı yanında ayrıca belirtilmesine kanaatimizce gerek yoktur. Nasıl ki ''ileri yaş'', mağdurda, kendisini bedensel veya ruhsal açıdan savunamayacak duruma koyan bir nitelik ise, aynı şekilde yaş küçüklüğü de kişiyi bu duruma getiren bir etkendir. Bu nedenle beden veya ruh bakımından kendini savunamama kavramı yanında nasıl ki ayrıca yaş büyüklüğü kavramına gerek yoksa yaş küçüklüğü veya çocuk kavramına da gerek yoktur. Burada temel alınması gereken ölçüt, yalnızca beden veya ruh bakımından kendini savunamama ölçütü olmalıdır. Bu nedenle kasten öldürme suçunda da beden veya ruh bakımından kendisini savunabilecek bir durumda bulunmasına karşın salt henüz 18 yaşını henüz doldurmamış diye bu nitelikteki mağdura karşı cezanın artırılması mantıklı değildir. C) KİŞİNİN YERİNE GETİRDİĞİ KAMU GÖREVİ NEDENİYLE işlenmesi halinde ceza yarı oranında artırılır. Mağdurun salt kamu görevlisi olması ağırlatıcı nedenin uygulanması için yeterli değildir. Suçun, kamu görevlisinin görevini yerine getirmesi dolayısıyla, diğer deyişle kamu görevlisinin görevinin gereklerine uygun davranması dolayısıyla işlenmesi gerekmektedir. Bundan dolayı, suçun kamu görevinin gereklerine uygun davrandığı için mağdurun kamu görevliliği sıfatını artık taşımadığı bir zaman diliminde işlenmiş olması durumunda da artırıcı neden uygulama alanı bulur. D) KAMU GÖREVLİSİNİN SAHİP BULUNDUĞU NÜFUZ KÖTÜYE KULLANILMAK SURETİYLEişlenmesi halinde ceza yarı oranında artırılır. Bunun için kamu görevlisinin zor kullanma yetkisine sahip olması aranmamaktadır. Zor kullanma yetkisine sahip kamu görevlisinin, görevini yaptığı sırada, kişilere karşı görevinin gerektirdiği ölçünün dışında kuvvet kullanması halinde kasten yaralama suçuna ilişkin hükümlerin uygulanacağına dair, 5237 sayılı TCK.'nun 'Millete ve Devlete Karşı Suçlar ve Son Hükümler'' başlığını taşıyan Dördüncü Kısım'da, Kamu İdaresinin Güvenilirliğine ve İşleyişine Karşı Suçları içeren Birinci Bölüm'ünde 256.maddede ayrı bir düzenleme vardır. Bu noktada önemli olan herhangi bir kamu görevlisinin sahip olduğu nüfuzu kötüye kullanmak suretiyle kasten yaralama suçunun işlenmesidir.[1] <BR> E) SİLAHLA işlenmesi halinde ceza yarı oranında artırılır. Kasten yaralama suçunun silahla işlenmesi daha kolay ve mağdurun üzerinde yaratacağı etki daha tehlikeli olabileceğinden silahın ağırlaştırıcı neden olarak kabulü yerindedir. Silahtan neyin anlaşılacağı 5237 sayılı TCK.'nun 6/1,f maddesinde açıklanmaktadır. Bu husus 765 sayılı TCK.'nunda da, yürürlükte olup olmadığı tartışmalı bir madde olan 189.maddede düzenlenmişti. Yeni düzenleme, önceki Kanun dönemindeki Yargıtay içtihatlarını da dikkate alarak daha geniş kapsamlı bir düzenleme olmuştur. Buna göre ceza kanunlarının uygulanmasında silah deyiminden, ateşli silahlar, patlayıcı maddeler, saldırı ve savunmada kullanılmak üzere yapılmış her türlü kesici, delici veya bereleyici aletler, saldırı ve savunma amacıyla yapılmış olmasa bile fiilen saldırı ve savunmada kullanılmaya elverişli diğer şeyler, yakıcı, aşındırıcı, yaralayıcı, boğucu, zehirleyici, sürekli hastalığa yol açıcı nükleer, radyoaktif, kimyasal ve biyolojik maddeler anlaşılır. Bu bağlamda, silah kavramına giren bir aracın somut olayda silah olarak kullanılmaması, örneğin tabancanın kabzası ile başa vurulması durumunda ağırlatıcı nedenin uygulanmaması gerekir. 765 sayılı TCK.döneminde Yargıtay kararlarında silah olarak kabul edilen aletleri şöyle sıralayabiliriz: Yaralamada kullanılmak üzere kırılarak saldırı ve savunmaya elverişli duruma getirilen şişe, ateş küreği, bıçak, orak, tırmık, pense, ucu sivri demir, sapından tutulup demir kısmıyla vurulan çapa, küreğin demir kısmı, baltanın demir kısmı, kazma, tornavida, çekiç, satır, demir maşa, demir boru, kama, taş kırmada kullanılan demir, zincir, balyoz, soba demiri, berber makası! 5237 sayılı TCK.döneminde de Yargıtay'ın aynı içtihatları sürdüreceği düşüncesindeyiz. [2] <BR> Silahtan sayılmayan aletler şunlardır: Nakış makası, av tüfeği dipçiği, yemek çatalı, sopa, tabancanın kabzası, küçük çivili tahta, taş! Tüm bu durumlarda şikayet aranmaksızın verilecek ceza yarı oranında artırılır. 2-SONUÇ NEDENİYLE AĞIRLAŞMIŞ YARALAMA (5237s.TCK.md.87): Bunlar sırasıyla, cezada bir kat artırımı gerektiren yaralama, cezada iki kat artırımı gerektiren yaralama ile kasten yaralamanın vücutta kemik kırılmasına veya çıkığına neden olması ve kasten yaralama sonucunda ölüm meydana gelmesi durumlarıdır. 5237 sayılı TCK. sonuç nedeniyle ağırlaşmış suçlarda, 765 sayılı TCK. döneminde öğretide haklı olarak eleştirilen nesnel sorumluluktan vazgeçmiş ve olması gerektiği gibi bu nitelikteki suçlar bakımından da öznel sorumluluğu kabul etmiştir. 5237 sayılı TCK.'nun Genel Hükümler'i düzenleyen Birinci Kitabında ''Netice Sebebiyle Ağırlaşmış Suç'' başlığı altında 23.maddede ' 'Bir fiilin, kastedilenden daha ağır veya başka bir neticenin oluşumuna sebebiyet vermesi halinde, kişinin bundan dolayı sorumlu tutulabilmesi için bu netice bakımından en azından taksirle hareket etmesi gerekir'' hükmüne yer verilmiştir. Bu hüküm nedeniyle kasten yaralama eyleminde, failin kastının özellikle 87.maddedeki sonuçlara yönelik olmadığı durumda, failin yaralama kastının dışında kalmasına karşın, onun yaralama eyleminden doğan bu ağır sonuçlardan sorumlu tutulabilmesi ve cezada 87.maddeye göre artırım yapılabilmesi için failde en azından taksir aranacaktır. Diğer deyişle bu suç en azından bir kast+taksir bileşeni olmak zorundadır. 5237 sayılı TCK.'nun 23.maddesi, Federal Alman ve Avusturya Ceza kanunlarında olduğu gibi ' 'en azından taksir'' ifadesini kullanmak suretiyle taksirden fazla olan kusurluluğu da bu madde kapsamına almıştır. Bu nedenle dolaylı(olası) kastta da 87.madde uygulama alanı bulur. Aksi takdirde, yani failde bu ağır sonuçlar bakımından ne taksirin ne de dolaylı kastın bulunduğu durumlarda fail bu sonuçlar bakımından yalnızca suçun basit şekline göre cezalandırılacaktır. Bu noktada, failin doğrudan doğruya kastının ağır sonuçlara, örneğin mağdurun gözünü çıkarmaya yönelik olması durumunda cezasının ne olacağını gösteren ayrı bir düzenlemenin yapılması gerekirdi diye düşünmekteyiz. Fakat yine de, bu durum dahi 5237 sayılı TCK.'nun 87.maddesi içinde değerlendirilebilir. TCK.'nun 87.maddesinin başlığı her ne kadar ''Netice sebebiyle ağırlaşmış yaralama'' olsa da, madde içeriğinde, bu hükmün yalnızca netice sebebiyle ağırlaşmış suçlarda uygulanabileceğine ilişkin bir sınırlama bulunmamaktadır. Bu nedenle, failin doğrudan doğruya kastının bu sonuçlara yönelik olması durumunda da maddede öngörülen artırımlara gidilebilir ve bu olasılıkta en üst oranda bir artırım yapılabilir. Ancak, kastın doğrudan veya dolaylı ölüm sonucuna yönelik olması durumu 5237 sayılı TCK.'na göre kasten öldürme suçunu oluşturacaktır. A) BİR KAT ARTIRIMI GEREKTİREN YARALAMA: Kasten yaralama eylemi, 5237 sayılı TCK.'nun 87/1. maddesinde yer alan sonuçlara neden olmuşsa, 86.maddeye göre belirlenen ceza bir kat artırılır. Ancak verilecek ceza beşinci fıkraya giren hallerde üç yıldan üçüncü fıkraya giren hallerde beş yıldan az olamaz. Buna göre kasten yaralama eylemi, mağdurun: a) Duyularından veya organlarından birinin sürekli zayıflamasına neden olmuşsa ceza ayrıca bir kat artırılır(TCK.md.87/1,a). Önceki TCK.456.maddesinde benzer düzenlemeyle ''Havastan veya azadan birinin devamlı zaafı'' ifadesine yer verilmişti. Yeni TCK. bu ifadeyi Türkçeleştirerek anlaşılır kılmıştır. Havas, Arapça ve çoğul olarak kullanılan bir terim olup, insanın kendi dışındaki şeyleri duyması anlamına gelir. Diğer deyişle ''havas'' insanın dış dünyasındaki şeylerle ilişkisini sağlayan melekedir. Yeni Yasa'da ''duyulardan'' terimi aynı kapsamdadır. Bu duyular kural olarak beş türlüdür: Dokunma, tatma, koku, işitme ve görme duyuları! Bu duyulardan her birini bir organ sağlar. Duyulardan birinin sürekli zayıflaması demek, sayılan beş duyu organından birinin fizyolojik görevinin devamlı surette zayıflaması demektir. Diğer deyişle bir duyu organının görevini gereği gibi yapamayacak duruma gelmesi demektir. Organ, vücut kısımlarının, belirli duyguların içinde geliştiği veya belirli hareketlerin yapılmasına yarayan veya bir görev gören anatomik ve fizyolojik bütününe verilen addır. Ceza Hukuku bakımından organı yalnızca anatomik değil, fakat özellikle fizyolojik anlamda anlamak gerekir. Çünkü burada asıl söz konusu olan işlevin yerine getirilmesinde sürekli zayıflıktır. Bu bakımdan aynı, tek ve dolayısıyla ortak olan işlevin yerine getirilmesine yarayan çok sayıda ve birbirlerinden ayrı organlar varsa ve bunlardan bir veya birkaçının sürekli zayıflığı doğmuşsa, TCK.'nun anladığı anlamda sürekli zayıflığın kabulü için bu organlara bağlı aynı, tek ve ortak işlevin yerine getirilmesinde eksiklik yaratabilecek sayıdaki organın zayıflığa uğraması gerekir. Örneğin her bir diş anatomik anlamda organdır. Ancak bunlardan bir veya ikisinin kırılmış bulunması çiğneme işlevinin yerine getirilmesinde zayıflığa yol açmayabilir. Doğal olarak bu husus her somut olaya göre farklı değerlendirilecektir. Somut olayda çiğneme işlevinde sürekli zayıflığın fiilen gerçekleştiği bilirkişi incelemesiyle saptandığı takdirde ağırlatıcı nedenin varlığını kabul etmek gerekir. Dişlerin takma dişle(protezle)tedavisi veya yerlerine yenilerinin konulması olanağının bulunmasının ağırlatıcı nedenin uygulanmasında bir etkisinin bulunmayacağı görüşündeyiz. Bundan başka vücutta çift olarak bulunan organlardan birinin işlevini tamamen yitirmesi durumunda, diğer organ işlevini görmeye devam edebilir. Bu durumda organın işlevinde zayıflık değil, organın işlevini yitirmesi söz konusudur. Çünkü önceki Yasada olduğu gibi yeni TCK. da duyu ve organlardan birinin işlevinden söz etmektedir. Ayrıca, vücudumuzda, böbrek, göz, kulak, el, ayak gibi çift olarak bulunan organlar, dişlerden farklı olarak aynı ve tek fonksiyonu birlikte, ortak olarak görmemektedirler. Örneğin her bir böbrek diğerinden bağımsız olarak işlev görmektedir. Dolayısıyla işlevde de teklik değil, çiftlik bulunmaktadır. İki gözün bakmasıyla daha iyi ve hacimli bir görme sağlanır. Geniş bir alanın görülmesi iki gözün çalışmasıyla olanaklıdır. Ancak bir göz, işlevsel olarak tek başına çalışır. Bu nedenle de her iki göz de birbirinden bağımsız ayrı birer organdırlar. Aynı husus, diğer çift organlar için de geçerlidir. Her biri aynı işlevi diğerinden bağımsız görmektedir. Bu nedenle çift organların her biri adli açıdan zaten ayrı bir organdır. Duyu veya organlardaki zayıflığın sürekliliğinin kabulü için, yalnızca zayıflığın tedavisinin olanaksız bulunması aranmamalıdır. Bundan başka tedavinin çok güç ve çok uzun süreli bir tedavi olması durumu da yeterli görülmelidir. b) Konuşmasında sürekli zorluğa neden olmuşsa ceza ayrıca bir kat artırılır(TCK.md.87/1,b). Önceki TCK. ''Söz söylemekte devamlı müşkülat'' demekteydi. Bundan anlaşılan da konuşma yeteneğindeki güçlüktü. Bu nedenle 5237 sayılı TCK.'nun doğrudan doğruya ''konuşmasında sürekli zorluk'' ifadesini kullanması yerinde olmuştur. Kasten yaralama eylemiyle, mağdurda sürekli olarak konuşma yeteneğinin kullanılmasında güçlük meydana gelirse ağırlatıcı neden uygulanır. Kekemelik, konuşmakta sürekli zorluğa örnektir. Konuşmakta sürekli zorluk, konuşma organlarında yaratılan bir bozukluktan ileri gelebileceği gibi, beyinde konuşmayı sağlayan merkezde yaratılan bir bozukluktan da kaynaklanabilir. Bu nedenle ayrıca düzenlenmesi yerindedir. c) Yüzünde sabit ize neden olmuşsa ceza ayrıca bir kat artırılır(TCK.md.87/1,c). 5237 sayılı TCK.'nun madde gerekçesine göre burada yüzden kastedilen çehredir ve bu kavram boyun ve kulaklar dahil başın ön kısmını ifade eder. 765 sayılı önceki TCK. çehre terimini kullanmıştı. Önceki Yasa uygulamasında da çehrenin sınırı, alında saçlı deri sınırı, yanlarda kulaklar(dahil) ve altta alt çene kavsi kenarından geçen hat içinde kalan bölge olarak kabul edilmişti. Boyun ve ense çehre sınırı içinde kabul edilemez. Bu nedenle gerekçede boynun da ''yüz'' kavramı içinde görüleceğine ilişkin açıklama uygulamayı bağlayıcı nitelikte olmadığından, bu düzenlemede boynun ayrıca ifade edilmesi gerekirdi düşüncesindeyiz. Boyun, kanaatimizce yüz veya çehre içinde değildir. Deri ve deri altı dokusunu ilgilendiren her yara, tıbben iyileşirken yerinde bir iz, çizgi, nedbe(sikatris doku) bırakır. Bunların hepsi ''sabit iz'' kapsamındadır. Sabit iz, yüzü değiştirmemekte ve mağduru öteden beri tanıyanlarda, kim olduğu açısından herhangi bir duraksamaya neden olmamaktadır. Ancak kanaatimizce yüzdeki sabit izin ağırlatıcı neden olarak etki gösterebilmesi için, ayrıca yüzdeki doğal uyumu, diğer deyişle yüzün kendi estetiğini bozucu ve belirgin olması da gerekmektedir. Bu bağlamda büyük bir dikkat harcamadan, uzaktan veya yakından ilk bakışta fark edilebilir olması da gerekir. Buradaki estetiğin bozulması, çirkinleşme anlamında değildir. Her yüzün kendi doğal görünüşündeki uyumun bozulması, o yüzün estetiğinin bozulması demektir. Bunun için mağdurun mutlaka çirkinleşmesi gibi öznel bir değerlendirme yapılamaz. d) Yaşamını tehlikeye sokan bir durumaneden olmuşsa ceza ayrıca bir kat artırılır(TCK.md.87/1,d). Kasten yaralamanın hayati tehlikeye neden olup olmadığının saptanması tıbbi değerlendirmeyi gerekli kılmaktadır. İnsan yaşamını tehlikeye koyan kasten yaralama eylemlerinde ayrı özellik yoktur. İnsan vücudunun herhangi bir yerine yapılan etkili eylem, şekil, nitelik ve özellik bakımından insan yaşamını tehlikeye koyabilecek güçte olabilir. Bunun için ağır bir travmanın varlığı koşul olmadığı gibi, ağır bir travma da insan yaşamını tehlikeye sokmamış olabilir. Ölüme yol açabilen tetanos ve bazı hafif bulaşmaların (enfeksiyonların), pek hafif bir yaralanma, örneğin basit bir iğne batmasından sonra meydana gelmesi de olanaklıdır. Söz konusu ağırlatıcı neden için kişinin yaşamının somut olayda gerçekten tehlikeye girmiş olması gerekmektedir. Bu durumun uzun veya kısa süreli olmasının bir önemi yoktur. Bundan bir adım sonrasının, yaralama sonucunda yaşamsal tehlikenin gerçekleşip, kişinin ölmesi ise cezada daha fazla artırıma yol açan sonuç nedeniyle ağırlaşmış kasten yaralama suçudur. Yaşamsal tehlikeden faili sorumlu tutabilmek için yalnızca hayati tehlikeden söz edilmesi yeterli değildir. Vücudun hangi organlarında zarar meydana getirilmiş olması nedeniyle hayati tehlike bulunduğunun Adli Tıp raporlarında gösterilmesi gerekir. e) Gebe bir kadına karşı işlenip de çocuğunun vaktinden önce doğmasınaneden olmuşsa ceza ayrıca bir kat artırılır(TCK.md.87/1,e). Bu ağırlatıcı nedenin uygulanabilmesi için failin, mağdurenin gebe olduğunu bilmesi gerekir. 765 sayılı TCK. uygulamasında da bu husus aranmaktaydı. Erken doğan çocuk annesine yapılan yaralama eylemi nedeniyle az veya çok bir süre yaşadıktan sonra ölür ise, fail bu durumda ayrıca taksirle öldürme suçundan da sorumlu olabilir. B) İKİ KAT ARTIRIMI GEREKTİREN YARALAMA: Kasten yaralama eylemi, 5237 sayılı TCK.'nun 87/2. maddesinde yer alan sonuçlara neden olmuşsa, 86.maddeye göre belirlenen ceza iki kat artırılır. Ancak verilecek ceza beşinci fıkraya giren hallerde beş yıldan üçüncü fıkraya giren hallerde sekiz yıldan az olamaz. Buna göre kasten yaralama eylemi, mağdurun: a) İyileşmesi olanağı bulunmayan bir hastalığa veya bitkisel hayata girmesineneden olmuşsa ceza artırılır. 765 sayılı önceki TCK.'da bu husus '' kesin veya muhtemel surette iyileşmesi kabil olmayacak derecede akıl veya beden hastalığı''olarak ifade edilmişti. 5237 sayılı TCK. muhtemelliği kapsam dışında bırakmış ve hastalığın iyileşmesi olanağının kesin olarak bulunmamasını aramıştır. Hastalığın beden veya akıl hastalığı olması önemli değildir. Mağdurun bitkisel hayata girmesi kavramı ise yeni bir ağırlatıcı nedendir. Bitkisel hayata giren kişide beyin işlevlerini sürdürmektedir. Böyle bir kişinin bilincinin harekete geçip yeniden yaşama dönmesi tıbbi bir olasılıktır. Beyin ölümü gerçekleşmediğinden kişi ölmüş sayılamaz. Bu nedenle bu husus, iyileşmesi olanağı bulunmayan hastalık olarak da değerlendirilemeyeceğinden Yasa'da ayrıca belirtilmiş olması yerindedir. b) Duyularından veya organlarından birinin işlevinin yitirilmesine neden olmuşsa ceza artırılır. Bir organın bütününün ya da işlevinin tümden ortadan kalkması veya ileri derecede azalması organın işlevinin yitirilmesidir. Ayrıca bu organın bütünlüğünün veya işlevinin azalması-kaybolması, genel beden gücünden %30 veya daha yukarı değerde bir azalma veya kaybolma meydana getirmişse organın işlevinin yitirilmesi söz konusudur. Yukarıda da değinildiği üzere vücudumuzda çift olarak bulunan organların her biri diğerinden ayrı bir organ olarak kabul edilir ve bunlardan yalnızca birindeki işlev kaybı ağırlatıcı nedenin uygulanabilmesi için yeterlidir. Duyulardan birinin işlevini yitirmesinden maksat, duyu organlarından birinin fizyolojik görevini yapamaz duruma gelmesidir. Yukarıda da değinildiği gibi, bir gözün veya bir kulağın işlevini yapamayacak duruma getirilmesinde de duyulardan birinin işlevinin yitirilmesi vardır. Travmaya uğrayan gözde tam görme kaybı varsa veya görme, ışık hissi, el hareketleri, parmak sayma 1/10, 2/10, 3/10 seviyelerinde ise işlev kaybı bulunmaktadır. Gözü hiç görmeyen bir kimsenin travmaya uğradıktan sonra, bu travma nedeniyle görme yeteneğini kaybettiği ileri sürülemez. Travmanın göze isabet ettiği kesinleşirse, bu husus ancak suçun basit şekli içinde değerlendirilebilir. c) Konuşma ya da çocuk yapma yeteneklerinin kaybolmasınaneden olmuşsa ceza artırılır. Konuşma yeteneğinin kaybından maksat mağdurun anlamlı cümleler kurabilme yeteneğini tamamen ve sürekli olarak kaybetmesidir. Yukarıda da açıklandığı üzere bu kayıp, konuşma organlarından kaynaklanabileceği gibi, beynin konuşma işlevindeki bozukluktan da kaynaklanabilir. Geçici kayıpta ağırlatıcı neden uygulanmaz. Çocuk yapma yeteneğinin kaybından maksat, yaralama eylemiyle mağdurun çocuk yapabilme özelliğinin yok edilmesi ya da henüz bu özelliği tamamıyla gelişmemiş küçük yaştaki mağdura yapılan yaralama eylemiyle bu özelliğin kazanılmasına engel olunmasıdır. d) Yüzünün sürekli değişikliğine neden olmuşsa ceza artırılır. Yüzün sürekli değişikliğinden anlaşılması gereken, yüzün asıl şeklini tamamen kaybetmesidir. ''Yüzde'' sürekli değişiklik'' denmeyip, ''yüzün'' sürekli değişikliği ifadesi de bu yorumu getirir. Bu noktada kanaatimizce örneğin bir kulak eksikliği, yüzün asıl şeklindeki sürekli bir değişikliktir. e) Gebe bir kadına karşı işlenip de çocuğunun düşmesineneden olursa ceza artırılır. Failin, mağdurenin gebe olduğunu bilmesi gerekir. Bilmiyor ise, suçun basit şekli söz konusu olur. Faildeki kastın çocuk düşürtme değil, yaralama kastı olması gerektiği doğaldır. C-KASTEN YARALAMANIN VÜCUTTA KEMİK KIRILMASINA VEYA ÇIKIĞINA NEDEN OLMASI (TCK.md.87/3): Maddenin ilk şeklinde yalnızca kemik kırılmasından söz edilmişken bu maddede 06.12.2006 tarih ve 5560 sayılı Yasa ile yapılan değişiklikle ''çıkık '' kavramı maddeye dahil olduğu gibi, ilk şeklinde ceza bir yıldan altı yıla kadar hapis cezası olarak öngörülmüşken yine bu değişiklikle cezada yarısına kadar bir artırım oranı kabul edilmiştir. Maddeye göre, kasten yaralama suçuna ilişkin ceza kırık veya çıkığın hayat fonksiyonlarındaki etkisine göre yarısına kadar artırılacaktır. D-KASTEN YARALAMANIN ÖLÜME NEDEN OLMASI (TCK.md. 87/4): 5237 sayılı TCK.'nun 87/4. maddesine göre, kasten yaralama sonucunda ölüm meydana gelmişseTCK.'nun 86.maddesinin birinci fıkrasına giren hallerde, yani kasten yaralama suçunun basit şeklinde sekiz yıldan oniki yıla kadar hapis cezasına, TCK.'nun 86.maddesinin üçüncü fıkrasına giren hallerde, yani fail veya mağdurun sıfatı ve taşıdığı özellik ile suçta kullanılan silahın ağırlatıcı neden olarak uygulandığı durumda ise oniki yıldan onaltı yıla kadar hapis cezasına hükmedilecektir. 765 sayılı TCK. bu hususu adam öldürme suçları arasında 452.maddesinde ayrıca düzenlemişti ve bu nedenle kastın aşılması suretiyle adam öldürme suçundan söz edilirdi. Faildeki kast bu hükmün uygulanmasında da yaralama kastıydı. Bu nedenle söz konusu eylemin yeni Yasada, olması gerektiği gibi, kasten yaralama suçunda sonuç nedeniyle ağırlaşan yaralama suçu olarak düzenlenmiş olması yerindedir. Bu düzenlemede 5237 sayılı TCK.'nun 86.maddesinin 2.fıkrasındaki durumda nasıl ceza verileceğine ilişkin bir hüküm yoktur. Diğer deyişle, kasten yaralamanın etkisinin basit bir tıbbi müdahaleyle giderilebilecek ölçüde hafif olması durumunda, buna rağmen ölüm de meydana gelirse cezada artırıma gidilip gidilemeyeceği sorusu açık kalmaktadır. 5237 sayılı TCK., 31.3.2005 tarih ve 5328 sayılı Yasa ile değiştirildiğinde, TCK.'nun 88.maddesinin 1.fıkrasında yer alan basit tıbbi müdahaleye ilişkin düzenleme buradan alınıp, 86.maddeye 2.fıkra olarak eklenmiştir. Bu bağlamda da kasten yaralama eyleminden ölüm sonucunda cezayı düzenleyen 87.maddenin 4.fıkrasındaki, eski norma uygun düşen ''birinci ve ikinci fıkralar'' ibaresi, bu kez ''birinci ve üçüncü fıkralar'' sonucunda düzeltilmiştir. Yasa koyucu, artık üç fıkradan oluşan 86.maddenin, bu değişikliğe göre yeni ikinci fıkrasında yer alan ''basit tıbbi müdahale'' durumunda ölüm sonucunun gerçekleşmesi olasılığını bilinçli olarak 87.maddenin dördüncü fıkrası dışında tutmuştur. Kanaatimizce, yasa koyucu basit tıbbi müdahale ile etkisi giderilebilecek bir kasten yaralama eyleminden ölüm sonucunun doğabilme olasılığını kabul etmemiştir. Eğer bu olasılığı kabul etseydi, söz konusu maddelerde ilgili değişiklikleri yaparken 87.maddenin dördüncü fıkrasında ''ikinci'' ibaresini 5328 sayılı Yasa'nın 5.maddesiyle ''üçüncü'' olarak değiştirmez, bu fıkraya yeni bir ''üçüncü fıkra'' eklemesi yapardı. Bu durumda, yasa koyucu her ne kadar söz konusu olasılığı değerlendirip, madde kapsamına almamış olsa da, somut olayda, etkisi basit tıbbi müdahale ile giderilebilecek ölçüde hafif bir kasten yaralama eyleminden ölüm sonucu doğabilir. Bu olasılıkta faili, ölüm sonucu bakımından kendisine taksir derecesinde bir kusurluluk yüklenebiliyorsa taksirle öldürme suçundan sorumlu tutup, 5237 sayılı TCK.'nun 85.maddesine göre cezalandırmak gerekir düşüncesindeyiz. Yargıtay'ın kararlarının da bu doğrultuda olduğu görülmektedir. [3] <BR> IV-KASTEN YARALAMA SUÇUNDA SORUŞTURMA VE KOVUŞTURMA: Kasten Yaralama Suçu kural olarak re'sen soruşturulan ve kovuşturulan bir suçtur. Ancak kasten yaralama eyleminin kişi üzerindeki etkisinin basit bir tıbbi müdahaleyle giderilebilecek ölçüde hafif olması halinde, soruşturma ve kovuşturma mağdurun şikayetine bağlıdır. Fakat bu durumda dahi suç, üstsoya, altsoya, eşe veya kardeşe karşı, beden veya ruh bakımından kendini savunamayacak durumda bulunan kişiye karşı, kişinin yerine getirdiği kamu görevi nedeniyle, kamu görevlisinin sahip bulunduğu nüfuz kötüye kullanılmak suretiyle ya da silahla işlenmişse şikayete bağlı olmaktan çıkmaktadır. Diğer deyişle, etkisi basit tıbbi müdahale ile giderilebilecek bir yaralama bulunsa dahi, bu eylemde 86.maddenin 3.fıkrasındaki ağırlaştırıcı nedenler de varsa, ceza muhakemesi şikayete bağlı olmaktan çıkmaktadır. Bu hususun 86.maddenin 3.fıkrasının ''a'' bendi bakımından Anayasa'ya aykırılığı ileri sürülmüş, fakat Anayasa Mahkemesi, Anayasa'ya aykırılık savının reddine oyçokluğuyla karar vermiştir.[4] <BR>Bu savla Anayasa Mahkemesi'ne başvuran mahkemeler, basit tıbbi müdahaleyle giderilebilecek ölçüdeki yaralama suçlarında üçüncü kişiler hakkında soruşturma ve kovuşturma yapılabilmesi için şikayet şartı aranırken, üstsoya, altsoya, eşe veya kardeşe karşı işlenen aynı nitelikteki yaralama suçunun şikayet olmaksızın doğrudan takip edildiğini; sanığın üçüncü kişilere nazaran daha ağır şekilde cezalandırıldığını; şikayetten vazgeçme hakkının sınırlandırılmasının aile içi şiddetin artmasına neden olduğunu, bu durumun aile birliğini bozduğunu; etkili eylemde bulunan kişilerin iki defa cezalandırılma sonucuyla karşı karşıya kaldığını; evlilik birliği dışında yaşayan çiftler arasındaki basit tıbbi müdahaleyle giderilebilecek yaralamaların şikayete bağlı olması nedeniyle eşit korumanın sağlanamadığını; aynı şekilde Türk Ceza Kanunu'nda cezanın miktarı, mağdurlar üzerindeki sosyal ve psikolojik etkisi ve benzer yönleriyle yaralama suçundan daha ciddi bir suç olan aile içi cinsel saldırı suçunun (m.102) takibi şikayete bağlı olduğu halde, basit yaralama suçunun re'sen takip edildiğini belirterek, Kural'ın Anayasa'ya aykırı olduğunu ileri sürmüşlerdir. Anayasa Mahkemesi bu normun eşitlik ilkesine aykırılık oluşturmadığını, tam aksine yasa koyucunun aile bireylerine karşı, koruyucu yönde pozitif ayrımcılık yaptığını, bunun da yasa koyucunun takdirinde bulunduğunu belirtmiştir.[5] <BR>Çoğunluk görüşüne katılmayan üyeler ise, basit tıbbi müdahale ile etkisi giderilebilecek bir kasten yaralama eyleminde aile içi bireylere şikayet hakkının tanınmamasını Anayasa'nın 2.maddesindeki adalet anlayışı ile aileyi koruyan 41.maddesiyle çelişkili bularak karşı görüş açıklamışlardır.[6] <BR> Kanaatimizce bu norm Anayasa'ya aykırı düşmemektedir. Yasa koyucu Anayasa'nın 41.maddesindeki ''ailenin huzurunu'' korumakta, aile içi şiddet olaylarını Ceza Muhakemesi'nde şikayet koşulu dışında tutarak sağlamayı tercih etmiştir. Bu, tamamen yasa koyucunun takdirindedir ve görüşümüzce de yerinde bir takdirdir. Anayasa Mahkemesi'nin azınlık görüşüne esas olan, aile içi bireylerin barışmaları durumunda aileyi korumak ve bozmamak doğrultusunda Ceza Hukuku'nda Ceza Yargıcı'nın kullanabileceği, örneğin hapis cezasının ertelenmesi veya seçenek yaptırımlar gibi başka kurumlar vardır. Tarafların barışmaları ve şiddet uygulayan eşin gerçekten pişmanlık duyması durumunda bu kurumlar devreye sokulabilecektir. Bu husus da şiddeti uygulayan eş bakımından eylemin yinelenmemesi amacında ayrıca caydırıcı olacaktır. Soruşturulması ve kovuşturulması şikayete bağlı tüm suçlarda olduğu gibi, kasten yaralama suçunun şikayete bağlı hafif şekli de CMK.'nun 253/1,a maddesi gereğince uzlaşma kapsamında olan bir suçtur.[7] <BR>Ancak CMK.'nun 253.maddesinde 6.12.2006 tarih ve 5560 sayılı Yasa ile yapılan değişiklikle şikayete bağlı olup olmadığına bakılmaksızın TCK.'nun kasten yaralama suçunu düzenleyen 86.maddesi, ağırlatıcı nedenleri içeren 3.fıkrası dışında uzlaşma kapsamı içine alınmıştır. Aynı şekilde kasten yaralamanın ihmali davranışla işlenmesini düzenleyen 88.maddesi de artık uzlaşma kapsamında bulunan suçlardandır. TCK.'nun 87.maddesinde yer alan sonuç nedeniyle ağırlaşmış kasten yaralama eylemleri ise olması gerektiği gibi, uzlaşma dışında bırakılmıştır. [1] <BR>Lisede müdür yardımcısı ve sağlık bilgisi dersi öğretmeni olarak görev yapan sanığın, kendi dersinden yapmış olduğu yazılı sınavında, sınav kağıdının ön yüzüne kendi ad ve soyadını, arka yüzüne ise başka birinin ad ve soyadını yazan mağdurun bu hareketinin okul yönetmeliğine göre suç teşkil etmesi durumunda öğretmenin kendisinin bizzat hatalı öğrenciyi cezalandırma gibi bir yetkisi ve görevi bulunmadığı, olayı tutanakla okul yönetimine ve disiplin kuruluna götürmesi gerektiği halde, bunu yapmayıp görev hududunu aşarak, görevi ile ilgili ve görevinden dolayı olmadığı halde mağdur öğrencisine karşı gerçekleştirdiği kasten yaralama eyleminden dolayı yargılanmasının 4483 sayılı Memurlar ve Diğer Kamu Görevlilerinin Yargılanması Hakkında Kanun <BR>hükümlerine tabi olmayıp, yargılamanın genel hükümler uyarınca yapılarak hukuki durumunun tayin ve tespiti ile sonucuna göre bir karar verilmesi gerektiği anlaşıldığından...Y.3.C.D.E.2007/1542,K.2007/1744,T.27.2.2007 (Kazancı İçtihat Bankası) [2] <BR>Müştekiler Cavide ve Sevda´nın hazırlık aşamasındaki beyanlarına ve doktor raporlarına göre sanık Salim´ın müştekileri çivili sopa ile darp ettiği sabit olduğu halde tarafların yargılama sırasında barışmış olmaları sebebiyle müşteki Cavide´nin sanığı cezadan kurtarmaya yönelik beyanlarına dayanılarak sanığın mahkumiyeti yerine yazılı şekilde beraatine karar verilmesi bozmayı gerektirmiştir.(Y.2.C.D.,E. <BR>2003/274, <BR>K. <BR>2005/15415, T. 11.7.2005)(Kazancı İçtihat Bankası) Oluşa ve dosya içeriğine göre,sanığın eşi olan mağduru tartışma sırasında yerden aldığı ve ele geçirilemeyen sopa ile yaraladığı ve sopanın 5237 sayılı TCK.nun 6/1,f maddesinde tanımlanan silah kapsamında bulunup bulunmadığının belirlenemediği gözetilmeden,sopanın silahtan sayılarak sanık hakkında hükmedilen cezanın aynı kanunun 86/3-e maddesi ile arttırılması suretiyle fazla ceza tayini...Y.2.C.D.,E.2006/8827,K.2007/841,T.25.01.2007 (Kazancı İçtihat Bankası) ...sanığın atılı suçu silahtan sayılan kırık şişe ile işlediğinden aynı maddenin 3. fıkrasının e bendi uyarınca bu belirlenen gün üzerinden 1/2 oranında artırım yapılarak...Y.2.C.D.,E.2006/6346,K.2006/12920,T.4.7.2006 ...sanığın tartışma sırasında ekmek bıçağı ile mağdurun üzerine yürüdüğünün anlaşılması karşısında eyleminin, 5237 sayılı TCK'nın 86/2-3,e, 35. maddelerinde düzenlenen bıçakla yaralamaya teşebbüs suçunu oluşturup oluşturmayacağı tartışılarak...Y.2.C.D.,E.2006/3261,K.2006/17461,T.1.11.2006 (Kazancı İçtihat Bankası) Mağdurun hazırlıktaki beyanında, sanığın kendisine sopayla vurduğunu belirtmesi karşısında, sopanın özellikleri mağdurdan sorulup, ele geçirilmesi halinde de incelenerek, 5237 sayılı TCK'nun 6. maddesinde belirtilen nitelikte bulunup bulunmadığı belirlendikten sonra sanığın hukuki durumunun tayin ve takdiri gerekir. Y.2.C.D.,E.2006/10244,K.2007/3034,T.28.2.2007(Kazancı İçtihat Bankası) [3] <BR>765 sayılı TCK.nun 452/2 maddesinde öngörülen sebeple adam öldürmek suçu 5237 sayılı TCK.nunda açıkça suç olarak düzenlenmemekle beraber, mevcut kalp rahatsızlığını bilmeyen sanığın maktulü basit derecede yaralaması sonucu meydana gelen ölüm eylemi nedeniyle 5237 sayılı Yasanın <BR>22/2 ve 86/2.maddeleri delaletiyle 85.maddesi uyarınca taksirle öldürme suçu kapsamında kaldığı anlaşılmakla, lehe kanun değerlendirmesinin buna göre yapılmasının gerektiğinin düşünülmemesi.Y.1.C.D.,E.2007/2484,K.2007/4236,T.29.5.2007 (Kazancı İçtihat Bankası) Olay günü maktül ve arkadaşlarının afiş asmak istemesi nedeniyle meydana gelen tartışmada sanıkların birlikte maktülü darp ettikleri ve bunun neticesinde maktülün kendinde mevcut olan kronik kalp hastalığının akut hale geçmesinden ileri gelen nedenle öldüğü tüm dosya kapsamından anlaşılmakla sanıkların maktuldeki kalp rahatsızlığını önceden bilip bilmediği araştırılarak sonucuna göre, bildikleri tespit edildiği takdirde 5237 sayılı TCK'nun <BR>22/3, 23 ve 86/2. maddeleri delaletiyle 85. maddesi uyarınca bilinçli taksirle öldürme suçundan, bilmedikleri tespit edildiği takdirde 22/2, 23, 86/2. maddeleri delaletiyle 85. maddesi uyarınca taksirle öldürme suçundan mahkumiyetleri gerekirken...Y.1.C.D.E. <BR>2007/693, <BR>K. <BR>2007/2059, T. 28.3.2007(Kazancı İçtihat Bankası) Maktulün basit bir tıbbi müdahale ile giderilebilecek şekilde yaralandığı, maktuldeki kronik kalp damar hastalığının aktif hale gelerek ölümün gerçekleştiği olayda; sanıklar ile maktulün komşu oldukları anlaşıldığına göre sanıkların maktuldeki kalp damar rahatsızlığını önceden bilip bilmediklerinin araştırılması, bildikleri tesbit edildiği taktirde bilinçli taksirle öldürme suçundan, bilmedikleri tesbit edildiği taktirde, taksirle öldürme suçundan mahkumiyeti gerekir.Y.1.C.D. E.2005/2034, <BR>K.2007/1109, T.6.3.2007 (Kazancı İçtihat Bankası) Hükümlünün 5237 sayılı TCK.nun 86/2. maddesi kapsamında kalan basit bir tıbbi müdahale ile giderilebilecek kasten yaralama eylemi sonucu kronik kalp yetmezliği aktif hale gelerek ölümün gerçekleşmesi olayında, 5237 sayılı TCK.nun 87/4. maddesinde bu fıkraya atıf bulunmadığı ve aynı kanunun 23. maddesi dikkate alınarak, 85. maddesi uyarınca somut uygulama yapılarak eski hükümle karşılaştırıldıktan sonra sonucuna göre hüküm kurulması gerekir.Y.1.C.D.,E.2006/3677,K.2006/5255,T.28.11.2006(Kazancı İçtihat Bankası) [4] <BR>Any.Mh.Kr.: E. <BR>2005/151, <BR>K.2008/37, T. 3.1.2008 (Resmi Gazete Tarihi:.29.3.2008) [5] <BR>Anayasa mahkemesi'nin gerekçesine göre '' Ülkemizde de, son yıllarda aile içi şiddet olaylarının önlenmesi ve aile içi şiddet suçlularının etkin şekilde cezalandırılmaları için yapılan geniş kapsamlı yasal ve yönetsel çalışmalar kapsamında aile içi şiddetin en yaygın görünümlerinden biri olan basit tıbbi müdahale ile giderilebilecek kasten yaralama olaylarında baskı yapılarak şikayetin engellenebileceği gözetilerek yasakoyucu tarafından, itiraz konusu kuralla şikayet aranmaksızın soruşturma ve kovuşturma esasının kabul edildiği anlaşılmaktadır. Yasakoyucu, suçların ağırlığı, kamu düzeni açısından önemi, özel hayatın gizliliği ve benzeri unsurları nazara alarak doğrudan takip edilmesi gereken suçlarla, soruşturulması ve kovuşturulması şikayete bağlı suçları birbirinden ayırabilir. Yapılan bu ayırımın bazı suçları içine alması veya almaması, anayasal ilkeler çerçevesinde sosyal ihtiyaçları gözeten yasakoyucunun takdirindedir. Buna göre, yasakoyucu aile içi şiddet suçlarının azaltılması ve aile içinde işlenen suçların da örtbas edilmemesi için, birbirlerine şefkatle davranmak konusunda en fazla yükümlülüğe sahip olan aile bireylerinin birbirlerini kasten yaralamaları halinde, sanıklar hakkında şikayet aranmaksızın doğrudan takip ilkesinin getirilmesini öngörebilir. Ceza hukuku alanında yasa önünde eşitlik ilkesinin uygulanması, kuşkusuz, aynı suçu işleyen tüm suçluların kimi özellikleri göz ardı edilerek her yönden aynı kurallara bağlı tutulmalarını gerektirmemektedir. Eşitlik ilkesi, birbirinin aynı durumunda olanlara ayrı kuralların uygulanmasını, ayrıcalıklı kişi ve toplulukların yaratılmasını engellemektedir. Aynı durumda olanlar için farklı düzenleme, eşitliğe aykırılık oluşturur. Anayasanın amaçladığı eşitlik mutlak ve eylemli eşitlik değil hukuksal eşitliktir. Aynı hukuksal durumlar aynı, ayrı hukuksal durumlar ayrı kurallara bağlı tutulursa Anayasanın öngördüğü eşitlik çiğnenmiş olmaz. Mağdurun veya failin durumlarındaki farklılıklar bunlara değişik kurallar uygulanmasını gerektirebilir. İtiraz konusu kuralda belirtilen kişilerin, birlikte yaşamalarından kaynaklanan yükümlülükleri, onları üçüncü kişilerden ayırdığından, bunlara farklı kuralların uygulanması eşitlik ilkesine aykırılık oluşturmaz. Öte yandan, toplumun temelini oluşturan ailede bireylerin, maddi ve manevi varlıklarını geliştirebilmelerinin huzur ve güven ortamının sağlanmasına bağlı olduğu, bunun için de öncelikle aile içi şiddetin önlenmesi gerektiği açıktır. Yasakoyucunun, itiraz konusu kuralla ceza hukuku alanında, anayasal sınırlar içinde takdir hakkını kullanarak, aile bireylerinin ve yakın akrabaların üçüncü kişilere nazaran daha ayrıcalıklı korunması yönünde bir tercih yaptığı anlaşılmaktadır. Toplumun temeli olan ailenin, fiziksel ve psikolojik açıdan sağlıklı bireylerden oluşması amacıyla yasakoyucunun itiraz konusu kuralda belirtilen aile bireylerinin birbirlerine karşı işledikleri kasten yaralama suçlarında şikayet aramaması ve bu yolda düzenleme yapmasında, Anayasa'nın <BR>41. maddesinde belirtilen ailenin korunması ilkesine aykırılık bulunmamaktadır. Devlet, toplumun ve ailenin temel taşı olan bireyin maddi ve manevi varlığını her türlü tehlikeden, tehditten ve şiddetten korumakla yükümlüdür. Bu bağlamda itiraz konusu kural, Anayasa'nın 17. maddesiyle devlete yüklenen pozitif yükümlülüğün ceza hukuku alanındaki yansımalarından birisini oluşturmaktadır. Açıklanan nedenlerle Kural, Anayasa'nın <BR>2., 5., 10., 12., 17., 38. ve 41. maddelerine aykırı değildir. İptal isteminin reddi gerekir. Haşim KILIÇ, Ahmet AKYALÇIN, Serdar ÖZGÜLDÜR ve Serruh KALELİ bu görüşe katılmamışlardır. [6] <BR>Azınlık görüşüne göre, ''Aile içi şiddetin hoşgörülmesi hukuken asla tasvip edilmemekle birlikte, bu fiillerin faillerine öngörülecek ceza ve bunun yargılama yöntemi bakımından, şikayetin geri alınması ya da uzlaşma olanaklarından yoksun kılınma suretiyle, hiçbir zaman geri dönüşü olmayacak şekilde faillerin mahkum edilmesi halinde, bunun aile içi şiddeti önleme de olumlu katkısı olacağı düşüncesi yerinde değildir. Aile içinde baskı olmaksızın birbirini affetmenin veya bağışlamanın olamayacağının varsayılarak, bu varsayıma hukuki sonuçlar yüklenmesi Anayasa'nın 2. maddesine aykırıdır. Diğer bir deyişle, aile bireylerine ve yakın akrabalara şikayet etme ve şikayetten vazgeçme hakkının tanınmamasının Anayasa'nın 2. ve 5. maddelerinde belirtilen "toplum huzuru" ve yine 2. maddesinde belirtilen "adalet anlayışı" ile bağdaştırılması mümkün değildir. Yakın aile üyelerine karşı basitte olsa yaralama fiilini işleyen aile mensubunun cezasının yarı oranında artırılması, yasakoyucunun bu konuda öngördüğü amaca elverişli bir yaptırım mahiyetinde ise de; aynı suçu işleyen üçüncü kişilere karşı soruşturma açılmasının şikayete bağlı tutulması, aile bireylerinin ise bundan mahrum bırakılması şeklinde beliren yasakoyucu takdirinin, ailenin huzurunu sağlama bakımından bir değerlendirmeden yoksun oluşu, bilakis bu kuralla ailenin huzurunun onarılmaz biçimde yaralanacağı gerçeği karşısında, Anayasa'nın 41. maddesine aykırı düştüğü açıktır. Gerçekten, "şikayetten vazgeçme" imkanının tanınmaması aile içinde yargıya yansıyan durumların, tarafların barışmaları, şikayet ve cezalandırma iradelerinin artık olmamasına karşın, aile huzurunun bozulması ve ailenin temeli olan karşılıklı sevgi ve saygıya dayalı özel alanın zedelenmesi sonucunu doğuracaktır. Bu bakımdan, iptali istenen kuralın ailece bir koruma alanı yaratmadığı gibi yaptırımın sonuçları itibarı ile diğer aile bireylerine de eza getireceği durumunun şikayet ve Anayasa'nın <BR>41. maddesi ile uyarlı olmadığı kuşkusuzdur. Açıklanan nedenlerle; dava konusu kuralın Anayasa'nın 2. ve 41. maddelerine aykırı düştüğü ve bu nedenle iptali gerektiği kanısında olduğumuzdan...'' [7] <BR>5237 sayılı TCK.nun 5328 Sayılı Kanunla değişik 86. Maddesinin 2. fıkrasında düzenlenen ve sanığın eylemine uyan kasten yaralama eylemine uyan kasten yaralama eyleminin aynı maddenin 3.fıkrasında açıklanan hallerde işlenmesi durumu hariç olmak üzere, soruşturulması ve kovuşturulmasının şikayete bağlı olması ve mağdurların şikayetçi olması karşısında aynı kanunun 73. Maddesiyle 5271 Sayılı Ceza Muhakemesi Kanununun <BR>253 ve 254. Maddeleri gereğince uzlaştırma işlemi yapılıp sonucuna göre karar verilmesi gerekir.Y.2.C.D.,E.2004/4821,K.2005/14454,T.4.7.2005 (Kazancı İçtihat Bankası) Aynı <BR>yönde <BR>Y.2.C.D.E.2003/22929,K. <BR>2005/16861,T. <BR>21.7.2005 <BR>(Kazancı <BR>İçtihat <BR>Bankası); <BR>Y.2.C.D.E. <BR>2004/8190,K. <BR>2005/20502,T. <BR>5.10.2005 <BR>(Kazancı <BR>İçtihat <BR>Bankası) <BR> Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 