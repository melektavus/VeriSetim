HAKSIZ ARAMA SUÇU Yazarın Adı : RECEP GÜLŞEN,DOÇ. DR. Dicle Üniversitesi Hukuk Fakültesi Ceza ve Ceza Usul hukuku Anabilimdalı Öğretim Üyesi Belge Türü : Makale Eserin Konusu : CEZA VE CEZA USUL HUKUKU Dicle Üniversitesi Hukuk Fakültesi Dergisi'nde 2008 yılında yayınlanmıştır.http://www.dicle.edu.tr/bolum/hukuk/hukuk.html <BR> İÇİNDEKİLER I-GENEL <BR>OLARAK <BR>II-TARİHÇE <BR>III-KORUNAN <BR>HUKUKİ <BR>YARAR <BR>IV-SUÇUN <BR>KONUSU <BR>V-FAİL/MAĞDUR <BR> 1. <BR>Fail <BR>2.Mağdur <BR>VI-MADDİ <BR>UNSUR <BR>VII-MANEVİ <BR>UNSUR <BR>VIII-HUKUKA <BR>AYKIRILIK <BR>UNSURU <BR>IX-SUÇUN <BR>ÖZEL <BR>GÖRÜNÜŞ <BR>ŞEKİLLERİ <BR>1.Teşebbüs <BR>2.İçtima <BR> 3. İştirak <BR>X-YAPTIRIM <BR>XI-MUHAKEME <BR>BİBLİYOGRAFYA <BR> I-GENEL OLARAK Haksız arama suçu, Türk Ceza Kanununun <BR>Kişilere Karşı Suçlar başlıklı İkinci Kısmın Hürriyete Karşı Suçlar Bölümünün 120.maddesinde düzenlenmiştir. Bu maddeye göre, hukuka aykırı olarak bir kimsenin üstünü veya eşyasını arayan kamu görevlisi cezalandırılır. 1982 Anayasasının <BR>17/2. maddesine göre, tıbbi zorunluluklar ve kanunda yazılı haller dışında, kişinin vücut bütünlüğüne dokunulamaz. Yine, Anayasanın <BR>20/2.. maddesi uyarınca, kanunun açıkça gösterdiği hallerde, usulüne göre verilmiş hakim kararı olmadıkça, gecikmesinde sakınca bulunan durumlarda da kanunla yetkili kılman merciin emri bulunmadıkça, kimsenin üstü, özel kağıtları ve eşyası aranamaz ve bunlara elkonulamaz. II-TARİHÇE 765 sayılı Eski Türk Ceza Kanununun <BR>183.maddesinde, kanunda yazılı hallerin haricinde bir kimsenin üzerini aramak için emir veren yahut bizzat arayan memurun cezalandırılacağı öngörülmüştü. Bu maddedeki suçun oluşumu bakımından, memurun bizzat arama yapması veya arama için emir vermesi gerekiyordu. 765 sayılı TCK'nın <BR>49/son maddesi uyarınca, kanunsuz emir olduğu takdirde emri veren amirin cezalandırılacağı belirtildiğinden bahisle bu ibarenin yersiz olduğu ileri sürülebilirdi. Ancak eski TCK'nın 183. maddedeki suç açısından emretme yeterli olduğundan bu emir sonucu aramanın yapılması gerekli değildi. Haksız arama suçuna, karşılaştırmalı hukukta da rastlanmaktadır. Örneğin, İtalyan Ceza Kanununun 609.maddesine göre, bu suça ilişkin olarak bir yıla kadar hapis cezası öngörülmüştür. III-KORUNAN HUKUKİ YARAR Haksız arama suçunda korunan hukuki yarar, kişinin hareket hürriyeti, güvenliği ve dokunulmazlığıdır[2]. Esasen bu suç, hürriyeti tahdit suçunun özel bir şeklini oluşturmaktadır[3] <BR>. Ancak, kişi hürriyetini sadece üst aramak suretiyle ihlal eden kamu görevlisinin fiili az vahim olduğu düşüncesiyle kanunda cezası daha hafif olarak ayrıca düzenlenmiştir. Bununla birlikte, kişilerin üzerinin ve eşyasının aranması insan onuruna bir saldırı [4] <BR>ve özel hayatın gizliliğine karşı bir saldın oluşturduğu için[5] <BR>bu suçun cezalandırılması ile söz konusu bu yararlar da korunmaktadır. IV-SUÇUN KONUSU Haksız arama suçu, bir kimsenin üstünü veya eşyasını aramaya ilişkin olduğundan, bu suçun konusu, aranan kişinin vücudu ve zilyedi bulunduğu eşyadır. V-FAİL/MAĞDUR 1. Fail Bu suçta fail, sadece kamu görevlisi olabilir[6]. Bu itibarla bu suç bir özgü suçtur. Arama yapma yetkisi ise, genel olarak polis veya jandarmaya aittir. Uygulamada, hakim karan olsa da aramayı yapan kolluk görevlileridir [7]. Fail, arama bağlamında kolluk yetkisini kötüye kullanan kamu görevlisidir [8]. Bu itibarla, kamu görevlisinin tamamen yetkisiz olduğu durumda yetkisini kötüye kullanması bu suç açısından yeterli değildir. Buna göre örneğin, bir okulda gerçekleşen hırsızlık fiilinin failini bulmak için, müdürün emriyle okul hademesi tarafından öğrencilerin üzerinin aranması halinde bu suç değil, görevi kötüye kullanma suçu oluşur [9]. 2.Mağdur Türk Ceza Kanununda(m.120) bir ayrım yapılmadığına göre, mağdur, üstü veya eşyası aranan herhangi bir kimse olabilir[10]. Bu düzenleme açısından, hukuka aykırı şekilde üstü veya eşyası aranan kişi, yaşı, cinsiyeti, dini, dili, etnik kökeni, felsefi ve dünya görüşü ne olursa olsun mağdur olabilir. VI-MADDİ UNSUR Suçun maddi unsuru, kamu görevlisinin hukuka aykırı olarak bir kimsenin üstünü veya eşyasını aramasıdır. Madde gerekçesinde de ifade edildiği gibi, bir kimsenin üstünün veya eşyasının hukuka aykırı olarak aranması, görevi kötüye kullanma suçundan bağımsız bir suç olarak kabul edilmiştir. Burada hukuka aykırılık kavramı, yürürlükteki mevzuatın izin vermediği hal olarak anlaşılmalıdır. Hukuka aykırılık sözcükleri, görevin kötüye kullanılmasını ve yetkinin aşılmasını kapsamaktadır [11]. Bir kişinin üstünün veya eşyasının aranması, onun vücudu veya giydiği elbiseler yahut bavul, çanta, kemer vs. gibi şeyleri üzerinde arama yapılmasıdır .[12] <BR>Kamu görevlileri tarafından ev ve iş yerlerinin aranması ise,TCK'nın <BR>116/1,2 maddeleri ile 119/1, e bendi çerçevesinde değerlendirilir . [13] <BR> Kamu görevlisi, yetkisinin sınırlarında kalarak yetkisini tecavüz etmemişse, kişisel bir aramayı gerçekleştirirken sadece kanunda yazılı formaliteleri aşmışsa bu suç oluşmaz. Örneğin bir kadının başka bir kadın tarafından aranması gerektiğine ilişkin hüküm [14], mutlak anlamda emredici nitelikte olmadığından buna uyulmaması, haksız arama suçunu meydana getirmez[15]. Buna karşılık, takdir yetkisi keyfi olarak kullanılarak arama yapılmışsa, failin sorumluluğu söz konusu olabilecektir. Örneğin, bir gün öncesinden tartıştığı kişinin, gerekmediği halde onurunu kırmak için üstünü arayan kolluk görevlisi, bu suçtan sorumlu tutulmalıdır. Nitekim Yargıtay, bir kararında, polis memuru ve gece bekçisi olan sanıkların, olay yerinde görevli olmadıkları ve yasal koşullar bulunmadığı halde, bir kahvehaneye girip oradaki kişilerin üzerlerini aramalarının, görevlerinin ve sıfatlarının kötüye kullanılması suretiyle haksız arama suçunu öngören eski TCK'nın <BR>183. maddesindeki suçu teşkil ettiğini belirtmiştir [16]. Diğer yandan vücudun aranması, vücudun muayenesinden farklı bir işlemdir [17]. Kişinin üstünde arama yapılmasından maksat, örneğin cebinde, elbisesinde, koltuk altında, pabucunun içinde arama yapılmasıdır. Bu aramanın, 5271 sayılı Ceza Muhakemesi Kanunu"nun <BR>75 vd maddelerinde düzenlenen beden muayenesine dönüşmemesi gerekir, aksi takdirde bu şartlara uyulmalıdır[18]. Başka bir deyişle kişinin üzerinin aranması, üzerindeki elbise içinde veya altında, kişinin vücudu üzerinde ve doğal vücut boşluklarında tıbbi cihazlar kullanılmaksızın gözle veya elle yapılan delil olabilecek eşya ve i t araştırması şeklinde olmaktadır [19]. Vücudun muayenesi ise, insanın vücut özelliklerinin sistematik bir şekilde araştırılmasına ilişkindir. Suç İzlerinin elde edilmesi için vücut üzerinde inceleme ve muayene yapılması, kan grubu, tükürük özellikleri, anatomik veriler, iğne ile Vücuda yapılan düğmeye, yara izlerine ve kızlık zarına ilişkin incelemeler, vücudun muayenesi kapsamına girmektedir[20]. Buna göre örneğin, şüpheli bir kişinin bir şey yutup yutmadığının saptanması amacıyla midesinin boşaltılması gerekiyorsa bu durum CMK'nın 75 vd. maddeleri bağlamında gerçekleştirilecektir[21]. Belirtelim ki, hukuk sistemimizde yeni CMK öncesinde sadece 1412 sayılı CMUK'nın <BR>66/son ve PVSK'nın <BR>12. maddeleri gibi birkaç düzenleme dışında ayrıntılı bir yasal düzenleme yoktu. Ancak CMK'nın 75-76.maddelerinde şüpheli veya sanık ile diğer kişilerin beden muayenesi ve vücuttan örnek alınması konusu, ayrıntılı bir şekilde düzenlenerek güvence altına alınmıştır. Bu itibarla, TCK'nın <BR>120.maddesinde sadece üst aramasından bahsedildiğinden, yasaya aykırı olarak beden muayenesi yapan veya vücuttan örnek alan kamu görevlisi, TCK'nın <BR>257/1.maddesindeki görevi kötüye kullanma suçundan dolayı sorumlu tutulur. VII-MANEVİ UNSUR Haksız arama suçu, ancak kastla işlenebilir; taksirle işlenmesi cezalandırmaya tabi değildir. Bu kast, kamu görevlisinin kendi görevlerine bağlı yetkilerini kötüye kullanma bilinciyle kişisel aramayı istemesini İçerir. Genel kast yeterlidir[22]. Hatta bu suçun olası kastla işlenmesi de mümkündür. Bu takdirde TCK'nın <BR>21/2.maddesindeki ceza indirimi uygulanır. Aşın vazifeperverlik ile yetkiler kötüye kullanılarak arama gerçekleştiği takdirde de, kast ortadan kalkmış olmaz[23]. Buna karşılık, fail, kişide yanılarak aramayı, meşru olarak arama yetkisine sahip olduğu başka bir kişi üzerinde yaparsa fiil hakkında esaslı yanılmasından dolayı cezalandırılmayacaktır [24]. Ancak kötü bir düşünceye veya kamusal bir yarara ilişkin olsun, failin amacı önemsizdir[25]. Bu durumda fail kamu görevlisi hakkında TCK'nın <BR>61/1 .maddesinin g bendi uyarınca, güttüğü amaç ve saik göz önünde bulundurularak alt-üst sınır arasında temel ceza belirlenebilecektir. VIII-HUKUKA AYKIRILIK UNSURU Türk Ceza Kanununun <BR>120.maddesinde "hukuka aykırı olarak" kavramı, bir unsur olarak ayrıca ve açıkça gösterildiğinden, bu durum, "hukuka özel aykırılık" olarak adlandırılmaktadır. Böylece, yasa koyucu bu suçta failde hukuka aykırılık bilincinin aranmasını istemektedir. Arama, kanun hükmünü yerine getirmek çerçevesinde yapıldığı taktirde hukuka aykırılıktan söz edilemez. Böylece medeni usul kanunundan kaynaklanan haciz veya rehin edilecek şeyleri araştırmak için, adliye memuru tarafından borçlu üzerinde; Cezaevlerine ilişkin mevzuata dayalı olarak, cezaevi güvenliği için hapsedilenler üzerinde; idari mülkiyete ait şeylerin götürülüp götürülmediğini belirlemek için kamu görevlileri üzerinde; yarışma sınavlarında müsaade edilmeyen kitapları taşıyıp taşımadığını saptamak için, adaylar üzerinde kişisel aramalar yapılması hukuka aykırı değildir[26] <BR>. Kolluğun havaalanlarında veya adliye-emniyet gibi resmi kurumlara girişlerde arama yapması da hukuka uygundur(Arama Yönetmeliği, m.25). Bu takdirde, mevzuat hükmünün yerine getirilmesi söz konusu olduğu için, ayrıca hakim kararına veya Cumhuriyet Savcısı yahut kolluk amirinin emrine gerek de yoktur. Yine, yetkili merci tarafından verilen emrin yerine getirilmesi halinde fail sorumlu tutulamaz. Ceza Muhakemesi Kanununa <BR>göre (m. 119/1), ancak hakim karan üzerine veya gecikmesinde sakınca bulunan hallerde Cumhuriyet savcısının yazılı emri ile kolluk görevlileri arama yapabilirler. Bu suretle, adli arama, belirli bir şekilde yargısal güvenceye bağlanmış; kişi hak ve hürriyetlerinin teminatını oluşturan yargıç karan kural olarak istenmiştir. Aynı şekilde, soruşturmanın çabuk yapılabilmesinin bir gereği olarak, Cumhuriyet savcısına ulaşılamadığı hallerde ise kolluk amirinin yazılı emriyle üst araması yapılabilecektir. Buna karşılık, kolluk amirlerince konutta, iş yerinde ve kamuya açık olmayan kapalı alanlarda arama karan verilemez. Cumhuriyet savcısına ulaşılamayan hallerde ise kolluk amirinin yazılı emriyle konut, iş yeri ve kamuya açık olmayan kapalı alanlar dışında arama yapılabilir. Cumhuriyet savcısına ulaşılamayan hallerde kolluk amirinin yazılı emriyle gerçekleştirilen arama ve el koyma işlemi üzerine; ilgili kolluk görevlilerince neden Cumhuriyet savcısına ulaşılamadığı, Cumhuriyet savcısının hangi vasıtalarla arandığını belirten ayrıntılı tutanak düzenlenerek ilgili soruşturma evrakına eklenir. Kolluk amirinin yazılı emriyle yapılan arama ve sonuçlan Cumhuriyet Başsavcılığına derhal bildirilir. (CMK m. 119/1;Arama Yönetmeliği, m.7/2-6) O halde, kolluk görevlileri, kolluk amirlerinin yazılı emri üzerine kişinin üstünde, taşıdığı eşyalarında veya aracında arama yapabilirler. Bu itibarla, işlenen suç nedeniyle kolluk görevlileri, hakim kararı veya Cumhuriyet savcısının yahut kolluk amirlerinin yazılı emri üzerine yazılı emri olmaksızın kural olarak kendiliğinden arama yapamazlar .[27] <BR> Ancak Arama yönetmeliğinin <BR>8.maddesinde öngörülen bazı zaruri durumlarda hakim karan veya savcı veya kolluk amirinin yazılı emri olmasa da kolluğun arama yapabilmesi kabul edilmiştir. Örneğin, hakkında tutuklama kararı veya yakalama emri veya zorla getirme karan bulunan kişi ile hakkında gıyabî tutuklama karan verilen kaçak yakalandığında üstünde yapılacak aramada da hakim karan veya savcının yazılı emri aranmayacaktır. Yine suçüstü halinde yakalama halinde de kolluk kendiliğinden arama yapabilecektir. Aynı şekilde hakim karan veya Cumhuriyet savcısının yazılı emri ile veya kolluk tarafından doğrudan yakalanan kişinin, kendisine, başkalarına veya yakalama işlemini yapan kolluk görevlilerine zarar vermesini önlemek amacıyla yapılacak kaba üst aramasında veya gözaltına alınan kişinin, nezarethaneye konmadan önce yapılan üst aramasında, hakim kararına veya Cumhuriyet Savcısının yahut kolluk amirinin yazılı emrine ihtiyaç yoktur. Zira bu aramalar, delil elde etmeye yönelik olarak adli amaçla değil, güvenlik amaçlı olarak yapılmaktadır .[28] <BR> Buna karşılık önleme araması ise Adli ve Önleme Aramaları Yönetmeliğinin <BR>19.maddesinde düzenlenmiştir. Bu hükme göre, milli güvenlik ve kamu düzeninin, genel sağlık ve genel ahlakın veya başkalarının hak ve hürriyetlerinin korunması, suç işlenmesinin önlenmesi ve taşınması veya bulundurulması yasak olan her türlü silah, patlayıcı madde veya eşyanın tespiti amacıyla hakim kararı veya gecikmesinde sakınca bulunan hallerde mülki amirin yazılı emriyle ikinci fıkrada belirtilen yerlerde, kişilerin üstlerinde, aracında, özel kağıtlarında ve eşyasında arama işlemi yapılabilir [29] <BR>. Bu yönetmeliğin <BR>20/son maddesi uyarınca, usulüne uygun olarak verilmiş arama karan veya emri üzerine, yetkili amirin, aramanın yapılması için kolluk memurlarına vereceği sözlü emirler derhal yerine getirilir. Bu konudaki emirlerin yazılı olarak verilmesi istenemez. Bu hallerde, emrin yerine getirilmesinden doğabilecek sorumluluk, emri veren aittir. Yine, hukuka uygun olarak bir kişi yakalandığı takdirde, silahlı olup olmadığını tespit etmek üzere veya gözaltına alındığı durumda, nezarethaneye konulmadan önce üzeri aranabilir(Arama Yönetmeliği, m.8/1, c bendi)[30]. Keza polis, 2.6.2007 tarih ve 5681 sayılı kanun [31]değişikliğiyle getirilen PVSK'nın <BR>4/A maddesinin 6.fıkrası uyarınca durduğu kişi üzerinde silah veya tehlikeli eşyaya yönelik tedbirleri alabilir. Bu bağlamda güvenlik amaçlı kaba üst araması gerçekleştirilebilir. Ancak polis, bu amaçla durdurduğu kişiden üzerindeki elbisesinin çıkarılmasını isteyemez. Bir suç şüphesi üzerine aramada, suça ilişkin basit şüphe yeterlidir . [32] <BR>Arama Yönetmeliğinin <BR>6. ve 11.maddelerinden de anlaşılacağı üzere arama açısından şüphenin, somut olması ve emarelere dayanması gerekir [33]. Bu nedenle, sadece tahmine dayanarak yahut en az emare niteliğinde delile dayanmayan iddia veya ihbarlarla basit şüphenin varlığı kabul edilemez [34]. Buna karşılık, polisin hakimin verdiği arama kararını yerine getirmek için girdiği bir konutta bulunan bir kişinin üzerinin aranabilmesi için, o kişinin suçla ilişkisi olduğunu belirtecek delillerin varlığı gerekir. Aksi takdirde, o kişinin sadece orada bulunması aranması için yeterli sebep oluşturmaz. Arama emri, buna ilişkin olarak da verilmişse, arama yapılabilir. Ancak aranılan şeyin, o sırada konutta bulunanlar üzerinde saklanmış olduğunun maddi olarak imkansız olduğu durumda polisin o kişilerin üzerini araması insan haklarına aykırı olup,[35] <BR>haksız arama suçunu oluşturur[36]. Yine, elkonulaeak eşyanın suç şüphesi altında olmayan bir kimsenin üzerinde bulunduğuna dair olayların yokluğuna rağmen (CMK <BR>m. 117/2) basit bir tahminle arama yapılması hallerinde TCK'nın <BR>120.maddesindeki haksız arama suçunun oluştuğu kabul edilmelidir[37]. Arama, emir üzerine gerçekleştirilmiş ise, yetkili merciin emrini yerine getirmeye ilişkin TCK'nın <BR>24/2. maddesinin şartlarına bakmak gerekir. Buna göre örneğin, hiç arama şartlan oluşmadığı halde keyfi olarak Cumhuriyet savcısının, yazılı arama emri vererek aramayı yaptırması(CMK <BR>m. 119/1) durumunda, kolluk görevlileri arama emrini yerine getirdiği takdirde, emri veren Cumhuriyet Savcısı, bu suçtan sorumlu tutulacak, buna karşılık emri yerine getiren kolluk görevlisi sorumlu tutulamayacaktır. Yine bazen uygulamada olduğu gibi, gecikmesinde sakınca bulunan hallerde savcının acele durumlarda kolluktan sözlü emirle arama yapmasını istemesi ve ardından yazılı emri göndermesi halinde kolluğu sorumlu tutmak mümkün değildir. Ayrıca, hukuka aykırı olan arama sonucunda suç teşkil eden şeylerin bulunması, fiili meşru kılmaz . [38] <BR> Diğer yandan, TCK'nın 120.maddesinde düzenlenen haksız arama suçu, hürriyete karşı suçlar arasında yer almakta ise de, hem mağdurun kişi hürriyetine hem de kamu idaresine zarar veren bir nitelik taşıdığından, bu suç açısından mağdurun rızası geçerli sayılmamalıdır. Zira bu suçun konuluş gerekçesi,görevin kötüye kullanılmasıdır; suç, rıza veya rızasızlıktan bağımsız olarak kanunda öngörülmüştür [39]. Nitekim Anayasanın <BR>20. ve 21.maddelerinde özel hayatın gizliliği ve konut dokunulmazlığı güvence altına alındığı için arama konusunda kural olarak hakim kararı aranmıştır. Bu nedenle Danıştay, Anayasanın 20.maddesindeki özel hayatın gizliliği ilkesine aykırı bulması dolayısıyla, uygulamada muvafakatlı arama olarak belirtilen ilgilinin rızası ile yapılan aramayı düzenleyen Adli ve Önleme Aramaları Yönetmeliğinin <BR>8/f maddesinin yürütmesini durdurmuştur[40]. Buna göre, bu durumda da kural olarak hakim karan ve gecikmesinde sakınca bulunan hallerde Cumhuriyet Savcının yazılı emri, Cumhuriyet savcısına ulaşılamayan hallerde ise üst ve eşya aramasında kolluk amirinin yazılı emri(CMK <BR> m. 119/1) gerekli olmaktadır. IX-SUÇUN ÖZEL GÖRÜNÜŞ ŞEKİLLERİ 1.Teşebbüs Haksız arama suçu, icrai hareketli[41] <BR>şekli bir suçtur. Aramanın yapıldığı anda suç tamamlanır[42] <BR>. Arama fiili, mütemadi(kesintisiz) suç niteliği arz etmesi dolayısıyla, suçun tamamlanması ile bitmesi birbirinden farklı zamanlarda oluşur. Dokunmakla tamamlanan suç, üst ve eşya arama işleminin sonunda bitmiş sayılır[43]. İcra hareketleri bölünebildiği takdirde bu suça teşebbüs mümkündür [44]. 2. İçtima TCK'nın <BR>120.maddesindeki haksız arama suçuna ilişkin düzenleme, görevi kötüye kullanma suçuna ilişkin düzenlemeye göre(TCK <BR>m.257/1) özel bir hüküm niteliği taşımaktadır[45]. Bu itibarla, görevini kötüye kullanarak haksız üst ve eşya araması yapan kamu görevlisi, cezası daha az olan haksız arama suçundan sorumlu tutulur. Aynı kişiye karşı birden fazla aynı hareketle arama fiili işlendiği takdirde suç tektir. Zira tümü, bir aramayı oluşturmaktadır. Buna karşılık, fiil birden çok mağdura karşı işlenmişse zincirleme suçtan söz edilemeyecektir[46]. Zira TCK'nın <BR>zincirleme suçu düzenleyen 43/1.maddesi açısından bu hükmün uygulanabilmesi için, mağdurun aynı kişi olması gerekmektedir. Ancak, aynı suç işleme kararıyla aynı kişiye karşı farklı zamanlarda haksız arama fiili işlenmişse, zincirleme suç hükümleri uygulanabilecektir. Mağdurun üstünü arayan kamu görevlisi, ayrıca ona tokat da atarsa hem haksız arama suçundan hem de kamu görevinin nüfuzunu kötüye kullanmak suretiyle kasten yaralama suçundan(TCK <BR>256, 86/3, d bendi) dolayı cezalandırılır[47]. Yine haksız arama suçu, yasa dışı yakalama sonrasında gerçekleştirilmişse, ilgili kamu görevlisi hem haksız arama suçu ile birlikte hürriyeti tahdit suçundan dolayı (TCK <BR>m. 109/3, d bendi) sorumlu tutulur. Haksız arama suçu ile hakaret veya cinsel saldırı suçlan arasında ise TCK'nın <BR>44.maddesindeki fikri içtima hali söz konusu olur [48]. Bu takdirde daha ağır cezayı öngören cinsel saldırı suçundan dolayı fail cezalandırılır. 3. İştirak Bu suç, sadece kamu görevlileri tarafından işlenen özgü bir suçtur. Bu itibarla, bu suça iştirak eden diğer kişiler, azmettiren veya yardım eden olarak sorumlu olur(TCK <BR>m.40/2). Örneğin, bir kimse, tanıdığı polise, nüfuzunu göstermek için daha önce aralarında husumet bulunan kişiyi aramasını istemesi üzerine polisin o kişinin üstünü araması halinde azmettiren olarak sorumlu olur. X-YAPTIRIM Türk Ceza Kanununun <BR>120.maddesinde düzenlenen haksız arama suçuna ilişkin olarak üç aydan bir yıla kadar hapis cezası öngörülmüştür. Eski TCK'nın <BR>183. maddesine göre ise ceza, altı aya kadar hapisti. Maddede açıkça belirtilmediğinden, bu cezanın alt sınırı eski TCK'nın <BR>15. maddesi uyarınca yedi gündü. 5237 sayılı Türk Ceza Kanunu ile bu suçta cezanın yükseltilmesi, kişi hürriyeti açısından yerinde olmuştur. Ancak, özel bir kişi tarafından üst aramasının gerçekleştirilmesinin hürriyeti tahdit suçu sayılması dolayısıyla cezası, TCK'nın <BR>109.maddesi uyarınca bir yıldan beş yıla kadar olmasına karşılık; kamu görevlisinin hukuka aykırı olarak üst arama fiilini gerçekleştirmesi halinde cezanın en azından 6 aydan 2 yıla kadar olarak düzenlenmesi, daha uygun olacaktır. XI-MUHAKEME Haksız arama suçu, ilgili kamu görevlisi tarafından idari görevden dolayı işlendiği takdirde 4483 sayılı Memurlar ve Diğer Kamu Görevlilerinin Yargılanması Hakkında Kanun <BR>hükümleri uygulanır. Ancak adli görev icra ederken, bu suçu işleyen kolluk görevlileri hakkında CMK'nun <BR>161/5. maddesi gereğince doğrudan doğruya soruşturma yapılır Bu suça ilişkin olarak en üst dereceli kolluk görevlileri hakkında ise hakimlerin görevlerinden dolayı tabi oldukları yargılama usulü uygulanır [49]. Failin Cumhuriyet Savcısı veya hakim olması durumunda ise, 2802 sayılı Hakimler ve Savcılar Kanununun <BR>6, 82, 83.maddeleri çerçevesinde soruşturma ve kovuşturma yapılır. Bu suç açısından görevli ve yetkili mahkeme, cezanın üst sının 2 yıldan az (iki yıl dahil) olduğu için haksız arama fiilinin işlendiği yer Sulh Ceza Mahkemesidir. BİBLİYOGRAFYA Aksoy, Şemsettin: Avrupa İnsan Haklan Mahkemesi, Uluslararası Yargı ve Yargıtay Kararları Işığında Önleme ve Koruma Tedbiri Olarak Arama, Ankara, 2007. Alimena, Bernardino: Principii Di Diritto Penale, Volume II, Napoli, 1912. Artuk, M.Emin/Gökcen, Ahmet/Yenidünya, A. Caner: Ceza Hukuku Özel Hükümler, 7.Bası, Ankara, Turhan Kitabevi, 2006. Centel Nur/Zafer, Hamide: Ceza Muhakemesi Hukuku, 5.Bası, İstanbul, Beta yayınlan, 2008. De Gennaro, Domcnico /Bruno, Bruno: Nozioni Di Diritto Penale, Parte Speciale, Piacenza, 1970. Florian, Eugenio: Trattato di Diritto Penale, Delitto Contro la Liberta Individuale, Milano, 1936. Gökçen, Ahmet: Ceza Muhakemesi Hukukunda Basit Elkoyma ve Postada Elkoyma(Özellikle Telefonların Gizlice Dinlenmesi), Ankara, 1994. Gülşen, Recep: Hürriyeti Tahdit Suçlan, Ankara, Adalet Yayınevi, 2002. Gülşen, Recep: "Adli Arama", in:Polise Görev, Yetki ve Sorumluluk Veren Mevzuat Uygulamaları Eğitim Projesi(MUYEP) Tebliğleri -II, Ankara, Emniyet Genel Müdürlüğü Yayını, 2008, s.93 vd. Hakeri, Hakan/Ünver, Yener: Ceza Muhakemesi Hukuku Temel Bilgiler, Ankara, Adalete Yayınevi, 2007. Mantovani, Ferrando: Diritto Penale, Parte Speciale I, Delitti Contro la Persona, Padova, 1995. Manzini, Vincenzo: Trattato Di Diritto Penale Italiano, C.VIII, Torino, 1985. Manzini, Vincenzo: Trattato Di Diritto Penale Italiano, Volume Quarto, Milano-Napoli-Roma, 1921. Özbek, Veli Özer: CMK İzmir Şerhi, Yeni Ceza Muhakemesi Kanununun Anlamı, Ankara, Seçkin Yayınevi, 2005. Öztürk, Bahri/Erdem, Mustafa Ruhan: Öztürk Uygulamalı Ceza Muhakemesi Hukuku, 11.Baskı, Ankara, Seçkin Yayınevi, 2007. Pinto, Manfrcdo: Sistema di Diritto Penale Italiano, Parte Speciale, Roma-Milano-Napoli, 1924. Ranieri, Silvio: Manuale Di Diritto Penale, Parte Speciale, Volume Terzo, Padova, 1952. Santoro, Arturo: Manuale Di Diritto Penale, C.V., Torino, 1968. Sokullu-Akıncı, Füsun: "Kişinin Üzerinin Aranması ve İnsan Hakları" İHİD, (Prof. Dr. Lütfı Duran'a Armağan Özel Sayısı), Sayı: 1-3, 1988, s.261 vd. Soyaslan, Doğan: Ceza Hukuku Özel Hükümler, Ankara, 2005. Turhan, Faruk: Ceza Muhakemesi Hukuku, 1 .Bası, Ankara, 2006. Yalvaç, Gürsel: Karşılaştırmalı Gerekçeli Yeni TCK-CMK ve CGTİK, Ankara, Adalet Yayınevi, 2005. Yenisey, Feridun: İnsan Hakları Açısından Arama, Elkoyma, Yakalama ve İfade Alma, Ankara, 1995. [1] Dicle Üniversitesi Hukuk Fakültesi Ceza ve Ceza Usul hukuku Anabilimdalı Öğretim Üyesi [2] <BR>De Gennaro, Domenico /Bruno, Bruno:Nozioni Di Diritto Penale, Parte Speciale, Piacenza, 1970, s. 270; Soyaslan, Doğan: Ceza Hukuku Özel Hükümler, Ankara, 2005, s. 207. [3] <BR>Gözübüyük, Abdullah Pulat: Türk Ceza Kanunu Gözübüyük Şerhi, Cilt II, Genişletilmiş 5.B, İstanbul, Tarihi Yok, s. 473. [4] <BR>Sokullu-Akıncı, Füsun: "Kişinin Üzerinin Aranması ve İnsan Hakları" İHİD, (Prof. Dr. Lütfı Duran'a Armağan Özel Sayısı), Sayı: 1-3, 1988, s.262. [] <BR>Artuk, M.Emin/Gökcen, Ahmet/Yenidünya, A. Caner:Ceza Hukuku Özel Hükümler, 7.Bası, Ankara, Turhan Kitabevi, 2006, s.338. [6] <BR>Alimena, Bernardino: Principii Di Diritto Penale, Volume II, Napoli, 1912, s.756; Ranieri, Silvio: Manuale Di Diritto Penale, Parte Speciale, Volume Terzo, Padova, 1952, s. 269; Manzini, Vincenzo: Trattato Di Diritto Penale Italiano, Cilt VIII, Torino, 1985, s. 756. [7] <BR>Soyaslan, s. 207; Sokullu-Akıncı, s. 261. [8] <BR>Santoro, Arturo: Manuale Di Diritto Penale, Cilt V, Torino, 1968, s. 307 [9] <BR>Aksi görüş ve içtihat hakkında bkz. Gülşcn, Recep: Hürriyeti Tahdit Suçlan, Ankara, Adalet Yayınevi, 2002, s. 156, dn.82. [ <BR>] <BR>Artuk/Gökcen/Yenidünya, s. 342. [11] <BR>Gerekçe için bkz.Yalvaç, Gürsel: Karşılaştırmalı Gerekçeli Yeni TCK-CMK ve CGTİK, Ankara, Adalet Yayınevi, 2005, s.284. [12] <BR>Mantovani, Ferrando: Diritto Penale, Parte Speciale I, Delitti Contro la Persona, Padova, 1995, s. 376; Pinto, Manfredo: Sistema di Diritto Penale Italiano, Parte Speciale, Roma-Milano-Napoli, 1924, s. 159; Florian, Eugcnio: Trattato di Diritto Penale, Delitto Contro la Liberta Individuale, Milano, 1936, s. 330; Özbek, Veli Özer: CMK İzmir Şerhi, Yeni Ceza Muhakemesi Kanununun Anlamı, Ankara, Seçkin Yayınevi, 2005, s.l16. [13] <BR>Artuk/Gökcen/Yenidünya, s.341. [14] <BR>Adli ve Önleme Aramaları Yönetmeliğinin 28/3.maddesine göre, üst araması, kişinin cinsiyetinde bulunan görevli tarafından yapılır. [ <BR>] <BR>Manzini, s. 759. [16] <BR>Bkz. Y.C.G.K. 26.6.1979, 5/235-306 (Gözübüyük, II, s. 474). [17] <BR>1930 İCK'nun, TCK'nun <BR>183. maddesine karşılık gelen 609. maddesinde, ayrıca kişisel inceleme (muayene) de cezalandırma kapsamı içinde yer almaktadır. [18] <BR>Öztürk, Bahri/Erdem, Mustafa Ruhan: Öztürk Uygulamalı Ceza Muhakemesi Hukuku, 11.Baskı, Ankara, Seçkin Yayınevi, 2007, s.581. [19] <BR> Özbek, s.416; Turhan, Faruk: Ceza Muhakemesi Hukuku, l.Bası, Ankara, 2006, s.239. [ <BR>] <BR>Yenisey, Feridun: İnsan Hakları Açısından Arama, Elkoyma, Yakalama ve İfade Alma, Ankara, 1995, s. 79 vd; Mantovani, s. 376; Ranieri, s. 270; De Gennaro/Bruno, s. 270-271. [21] <BR>Özbek, s.416. [22] <BR>De Gennaro/Bruno, s. 271; Manzini, 1985, s. 759, 764; Ranieri, s. 270; Santoro, s. 308; Manzini, Vincenzo: Trattato Di Diritto Penale Italiano, Volume Quarto, Milano-Napoli-Roma, 1921, s. . 531; Artuk/Gökcen/Yenidünya, s. 342; Mantovani, s.376. [23] <BR>De Gennaro/Bruno, s. 271; Manzini, 1985, s. 759, 764. [24] <BR>Manzini, 1985, s. 764; Mantovani, s. 376. [ <BR>] <BR>Manzini, 1921, s. 531. [26] <BR>Manzini, 1985, s. 760: [27] <BR>Bu konuda bkz. Öztürk/Erdem, s.575-585. [28] <BR>Bu konuda bkz. Centel Nur/Zafer, Hamide: Ceza Muhakemesi Hukuku, 5.Bası, İstanbul, Beta yayınları, 2008, s.391-392; Gülşen, Recep: "Adli Arama", in:Polise Görev, Yetki ve Sorumluluk Veren Mevzuat Uygulamaları Eğitim Projesi(MUYEP) Tebliğleri -II, Ankara, Emniyet Genel Müdürlüğü Yayını, 2008, s.94-97; Ilakeri, Hakan/Ünver, Yener: Ceza Muhakemesi Hukuku Temel Bilgiler, Ankara, Adalete Yayınevi, 2007, s.205-207; Aksoy, Şemsettin: Avrupa İnsan Haklan Mahkemesi, Uluslararası Yargı ve Yargıtay Kararları Işığında Önleme ve Koruma Tedbiri Olarak Arama, Ankara, 2007, s.73-79, 83-91; Turhan, s.242-245; [29] <BR>Bu konuda bkz. Centel/Zafer, s.396-400; Hakeri/Ünver, s.202-205; Aksoy, s.45-50. [ <BR>] <BR>Yenisey, s.33-34; Sokullu-Akıncı, s. 264-265. [31] <BR>Bkz. Resmi Gazete, 14.6.2007. [32] <BR>Yenisey,s. 11. [33] <BR>Özbek, s.64-66; Hakeri/Ünver, s.207. [34] <BR>Gökçen, Ahmet: Ceza Muhakemesi Hukukunda Basit Elkoyma ve Postada Elkoyma(Özellikle Telefonların Gizlice Dinlenmesi), Ankara, 1994, s. 69. [35] <BR>Sokullu-Akıncı, s. 263. [36] <BR>Gülşen, s. 161. [37] <BR>Artuk/Gökcen/Yenidünya, s. 339. [38] <BR>Manzini, 1921, s. 530, dn.3. Bu doğrultuda:İt. Ygt., 2. 5.1932 (Annali di Diritto c Procedura Penale, 1932/1, s. 1394) [39] <BR>Florian, s. 332. [40] <BR>Danıştay. 10.Dairesi, 19.01.2006 tarih ve 2005/6392(Centel/Zafer, s.391, dn.l 15, Aksoy, s.84, dn.295; s.95, dn.331). [41] <BR>Santoro, s. 307. [42] <BR>Pinto, s. 160; Manzini, 1921, s. 531. [43] <BR>Artuk/Gökcen/Yenidünya, s. 342-343. [44] <BR>Alimena, s. 757; Ranieri,s. 270; Santoro, s. 308; Manzini, 1921, s. 531; Manzini, 1985, s. 763; Artuk/Gökcen/Yenidünya, s. 343. [45] <BR>Manzini, 1985, s. 757, 763; Artuk/Gökcen/Yenidünya, s. 343. [46] <BR>Manzini, 1985, s. 763. [47] <BR>Artuk/Gökcen/Yenidünya, s. 343; Aksoy, s. 158. [48] <BR>Mantovani, s. 377. [49] <BR>Artuk/Gökcen/Yenidünya, s. 343; Aksoy, s. 158. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 