T.C. YARGITAY 6. CEZA DAİRESİ E. 2023/9515 K. 2023/9419 T. 20.3.2023 • TEHDİT ( 5271 S. Kanun'a 7188 S. Kanunla Eklenen Geç. 5. Md.sinin Birinci Fıkrasının ( D ) Bendinde Yer Alan “Hükme Bağlanmış” İbaresinin Anayasa Mahkemesi'nin Kararıyla "Basit Yargılama Usulü" Yönünden Anayasa'nın 38. Md.sine Aykırı Görülerek İptaline Karar Verildiği -Temyiz İncelemesi Yapılan ve 5271 S. Kanun'un 251. Maddesinin Birinci Fıkrası Kapsamına Giren Suçlar Yönünden Anayasa'nın 38. Md. ile 5237 Sayılı Kanun'un 7 Ve 5271 Sayılı Kanun'un 251 Vd. Maddeleri Gereğince Yeniden Değerlendirme Yapılması Gerektiği ) • “HÜKME BAĞLANMIŞ” İBARESİ ( Anayasa Mahkemesi'nin Kararıyla "Basit Yargılama Usulü" Yönünden Anayasa'nın 38. Md.sine Aykırı Görülerek İptaline Karar Verildiği -Temyiz İncelemesi Yapılan ve 5271 S. Kanun'un 251. Maddesinin Birinci Fıkrası Kapsamına Giren Suçlar Yönünden Anayasa'nın 38. Md. ile 5237 Sayılı Kanun'un 7 Ve 5271 Sayılı Kanun'un 251 Vd. Maddeleri Gereğince Yeniden Değerlendirme Yapılmasının Zorunlu Olduğu ) 5271/m.251,Geç.5 <BR> 5237/m.7 <BR> ÖZET : 7188 Sayılı Ceza Muhakemesi Kanu'nu ve Bazı Kanunlarda Değişiklik Yapılmasına Dair Kanunun24. maddesiyle değişik 5271 Sayılı Kanun'un 251. maddesinde basit yargılama usulü düzenlenmiş olup, bu düzenlemenin uygulanmasıyla ilgili olarak, 5271 Sayılı Kanun'a 7188 Sayılı Kanunla eklenen geçici 5. maddenin birinci fıkrasının ( d ) bendinde yer alan “hükme bağlanmış” ibaresinin, Anayasa Mahkemesi'nin 14.01.2021 tarihli ve 2020/81 Esas, 2021/4 Karar sayılı kararıyla "basit yargılama usulü" yönünden Anayasa'nın 38. maddesine aykırı görülerek iptaline karar verilmesi karşısında, temyiz incelemesi yapılan ve 5271 Sayılı Kanun'un 251. maddesinin birinci fıkrası kapsamına giren suçlar yönünden; Anayasa'nın 38. maddesiyle 5237 Sayılı Kanun'un 7 <BR>ve 5271 Sayılı Kanun'un 251 <BR>vd. maddeleri gereğince yeniden değerlendirme yapılması zorunluluğu sebebiyle hukuka aykırılık görülmüştür. DAVA : Sanık hakkında bozma üzerine kurulan hükmün; karar tarihi itibarıyla 6723 Sayılı Kanun'un33. maddesiyle değişik 5320 Sayılı Kanun'un 8. maddesi gereği yürürlükte bulunan 1412 Sayılı Ceza Muhakemeleri Usulü Kanunu'nun ( 1412 Sayılı Kanun ) 305. maddesi gereği temyiz edilebilir olduğu, karar tarihinde yürürlükte bulunan 5271 Sayılı Ceza Muhakemesi Kanunu'nun 260. maddesinin birinci fıkrası gereği temyiz edenin hükmü temyize hak ve yetkisinin bulunduğu, 7035 Sayılı Bölge Adliye ve Bölge İdare Mahkemelerinin İşleyişinde Ortaya Çıkan Sorunların Giderilmesi Amacıyla Bazı Kanunlarda Değişiklik Yapılmasına Dair Kanun'un 21. maddesi uyarınca temyiz isteğinin süresinde olduğu, 1412 Sayılı Kanun'un 317. maddesi gereği temyiz isteğinin reddini gerektirir bir durumun bulunmadığı yapılan ön inceleme neticesinde tespit edilmekle gereği düşünüldü: KARAR : I. HUKUKİ SÜREÇ 1. ... Cumhuriyet Başsavcılığının 29.09.2011 tarihli ve 2011/20000 Esas No.lu iddianamesiyle sanıığın 5237 Sayılı Türk Ceza Kanunu'nun 106/1-1, 53. maddesi gereğince cezalandırılması amacıyla kamu davası açılmıştır. 2. ... 3. Sulh Ceza Mahkemesinin, 30.12.2011 tarihli ve 2011/1525 Esas, 2011/3202 Karar sayılı kararı ile sanık hakkında tehdit suçundan, 5237 Sayılı Kanun' un 106/1-1, 53. maddesi uyarınca 6 ay hapis cezasına hükmedilerek 5271 Sayılı Kanun'un 231. maddesinin beşinci fıkrası geregi hükmün açıklanmasının geri bırakılmasına karar verildigi, bu kararın 09.01.2012 tarihinde kesinleştiği anlaşılmıştır. 3. ... 21. Asliye Ceza Mahkemesinin, 08.03.2016 tarihli ve 2015/1847 Esas, 2016/388 Karar sayılı kararı ile sanığın, tabi tutulduğu denetim süresi içinde yeni bir kasıtlı suç işlediğine ilişkin 5271 Sayılı Kanun'un 231. maddesi uyarınca tabi tutulduğu 5 yıllık denetim süresi içinde 09.01.2015 tarihinde 5237 Sayılı Kanun'un 188/3 maddesinde yer alan uyuşturucu ticareti yapma suçunu işlediği ve ... 2. Ağır Ceza Mahkemesinin, 28.05.2015 tarihli ve 2015/64 Esas, 2015/180 Karar sayılı kararı ile neticeten 10 yıl hapis cezası ile cezalandırılmasına karar verilerek bu kararın, 24.11.2015 tarihinde kesinleştiği belirlenip ihbarı üzerine, 5271 Sayılı Kanun'un 231. maddesinin on birinci fıkrası uyarınca hükmün açıklanması ile sanık hakkında tehdit suçundan, 5237 Sayılı Kanun'un 106/1-1, 53. maddesi uyarınca 6 ay hapis cezası ile cezalandırılmasına ve hak yoksunluklarına karar verilmiştir. 4. Yargıtay 4. Ceza Dairesi 22.10.2018 tarihli ve 2017/17610 Esas ve 2018/17836 Karar sayılı kararı ile sanık hakkında tehdit suçu yönünden; 1. "Açıklanmasına karar verilecek yeni hükmün Yargıtay incelemesine tabi olacak ve kesinleşmesi halinde infaza verilecek hüküm olacağı bu nedenle kararın dayandığı tüm kanıtların, bu kanıtlara göre ulaşılan sonuçların, iddia, savunma, tanık anlatımları ve dosyadaki diğer belgelere ilişkin değerlendirmeler ile sanığın eyleminin ve yüklenen suçun unsurlarının nelerden ibaret olduğunun, hangi gerekçeyle hangi delillere üstünlük tanındığının açık olarak gerekçeye yansıtılması gerekirken, açıklanan ilkelere uyulmadan, Anayasanın 141/3 ve 5271 Sayılı CMK'nın 34, 230, 232, 289/1-g ( 1412 Sayılı CMUK'un308/7. ) maddelerine aykırı davranılarak gerekçesiz hüküm kurulması, 2. "Kabûle göre de; 02/12/2016 tarihli Resmi Gazete'de yayımlanarak aynı tarihte yürürlüğe giren 6763 Sayılı Kanun'un34. maddesiyle değişik 5271 Sayılı CMK'nın 253. maddesi ve maddeye eklenen fıkraya göre uzlaştırma hükümleri yeniden düzenlenmiş ve sanığa isnat edilen TCK'nın 106/1. maddesi kapsamındaki tehdit suçunun uzlaştırma kapsamında bulunduğu anlaşılmış olmakla, 5237 Sayılı Türk Ceza Kanunu'nun 2 <BR>ve 7. maddeleri de gözetilerek, uzlaştırma işlemi uygulanarak sonucuna göre sanığın hukuki durumunun bu kapsamda tekrar değerlendirilip belirlenmesinde zorunluluk bulunması," Nedeniyle diğer yönleri incelenmeden bozulmasına karar verilmiştir. 5. ... 21. Asliye Ceza Mahkemesinin, 30.04.2019 tarihli ve 2018/962 Esas, 2019/322 Karar sayılı kararı ile sanık hakkında tehdit suçundan, 5237 Sayılı Kanun'un 106/1, 62, 53. maddesi uyarınca 5 ay hapis cezası ile cezalandırılmasına ve hak yoksunluklarına karar verilmiştir. 6. Dava dosyası, Yargıtay Cumhuriyet Başsavcılığınca tanzim olunan, 24.11.2020 tarihli ve 4-2019/125379 sayılı, "Hükümden sonra 19/08/2020 gün ve 31218 Sayılı Resmi Gazete'de yayımlanarak yürürlüğe giren Anayasa Mahkemesi'nin 25/06/2020 gün ve 2020/16 esas 2020/33 karar sayılı kararı ile, 04/12/2004 tarihli 5271 Sayılı CMK'na 17/10/2019 tarihli ve 7188 Sayılı Kanun'un 31.maddesiyle EK'lenen geçici 5.maddenin ( d ) bendinde yer alan "... Kovuşturma evresine geçilmiş ... " ibaresinin aynı bentte yer alan " ...basit yargılama usulü..." yönünden Anayasa'ya aykırı görülerek iptaline karar verilmiş olması ve CMK'nın "Tanımlar" kenar başlıklı 2.maddesinin ( f ) bendinde kovuşturmanın "iddianamenin kabulüyle başlayıp, hükmün kesinleşmesine kadar geçen evreyi ifade eder şeklinde tanımlanması karşısında, 7188 Sayılı Kanun'un 24.maddesiyle başlığı ile birlikte yeniden düzenlemeye konu edilen CMK'nın 251.maddesi uyarınca sanığın hukuki durumunun değerlendirilmesinde zorunluluk bulunması," Nedeniyle bozulması görüşlü Tebliğname ile Daireye tevdi olunmuştur. II. GEREKÇE 7188 Sayılı Ceza Muhakemesi Kanu'nu ve Bazı Kanunlarda Değişiklik Yapılmasına Dair Kanunun24. maddesiyle değişik 5271 Sayılı Kanun'un 251. maddesinde basit yargılama usulü düzenlenmiş olup, bu düzenlemenin uygulanmasıyla ilgili olarak, 5271 Sayılı Kanun'a 7188 Sayılı Kanunla eklenen geçici 5. maddenin birinci fıkrasının ( d ) bendinde yer alan “hükme bağlanmış” ibaresinin, Anayasa Mahkemesi'nin 14.01.2021 tarihli ve 2020/81 Esas, 2021/4 Karar sayılı kararıyla "basit yargılama usulü" yönünden Anayasa'nın 38. maddesine aykırı görülerek iptaline karar verilmesi karşısında, temyiz incelemesi yapılan ve 5271 Sayılı Kanun'un 251. maddesinin birinci fıkrası kapsamına giren suçlar yönünden; Anayasa'nın 38. maddesiyle 5237 Sayılı Kanun'un 7 <BR>ve 5271 Sayılı Kanun'un 251 <BR>vd. maddeleri gereğince yeniden değerlendirme yapılması zorunluluğu sebebiyle hukuka aykırılık görülmüştür. SONUÇ : Başkaca yönleri incelenmeyen ... 21. Asliye Ceza Mahkemesinin, 30.04.2019 tarihli ve 2018/962 Esas, 2019/322 Karar sayılı kararına yönelik sanığın temyiz isteği, gerekçe bölümünde açıklanan nedenle yerinde görüldüğünden hükmün, 1412 Sayılı Kanun'un 321. maddesinin birinci fıkrası gereği, Tebliğname'ye uygun olarak, oy çokluğuyla BOZULMASINA, Dava dosyasının, Mahkemesine gönderilmek üzere Yargıtay Cumhuriyet Başsavcılığına tevdiine, 20.03.2023 tarihinde karar verildi. KARŞI OY Basit Yargılama Usulünü düzenleyen CMK 251/1 maddesine göre "...basit yargılama usulünün uygulanmasına karar verilebilir." şeklindeki açık düzenleme ile mahkeme hakimine mutlak bir takdir yetkisi verilmiştir. Mutlak takdir yetkisi verilen durumlarda Yargıtay yerleşik uygulamalarına göre de TCK 50, 51,62 <BR>ve CMK 231. maddede olduğu gibi açık bir talep olması halinde gerekçe yazma zorunluluğu olup, uygulama yapma zorunluluğu bulunmadığı kabul edilmektedir. Açık talep olmaması halinde hakimin takdirine bırakılan konularda gerekçe yazmak bile gerekmediği oturmuş yerleşik içtihatlarımızdandır. Kanun metninde de açıkça görüldüğü gibi tamamen hakimin takdirine bırakılmış olan basit yargılama usulünü uygulayıp uygulamama nedeniyle kararın bozulamayacağı kanaatinde olduğumuzdan çoğunluk görüşüne katılmıyoruz. Kaldı ki CMK 251. maddede 08.07.2021 tarihinde yapılan değişiklikle duruşma günü belirlendikten sonra basit yargılama usulü uygulamayacağı yönündeki açık kanun hükmü de dikkate alındığında zaten hakim tarafından usul hükümlerinin derhal yürürlük ilkesi nedeniyle başkaca yapacak bir işlem bulunmadığı da açıktır. Bu nedenle kararın esasına girilip esastan değerlendirme yapılarak onama kararı verilmesi gerekirdi. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 