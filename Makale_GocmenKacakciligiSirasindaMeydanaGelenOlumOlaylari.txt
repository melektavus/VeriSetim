GÖÇMEN KAÇAKÇILIĞI SIRASINDA MEYDANA GELEN ÖLÜM OLAYLARI Yazarın Adı : SANİYE KILINÇARSLAN,ÖĞR. GÖR. Yakın Doğu Üniversitesi Ceza ve Ceza Muhakemesi Hukuku Anabilim Dalı Öğretim Görevlisi Belge Türü : Makale Eserin Konusu : İNSAN HAKLARI HUKUKU,MİLLETLERARASI ÖZEL VE KAMU HUKUKU, CEZA VE CEZA USUL HUKUKU LEFKOŞA,2018 İÇİNDEKİLER ÖZET <BR>GİRİŞ <BR> I. <BR>TÜRKİYE <BR>CUMHURİYETİ <BR>AÇISINDAN <BR>GÖÇMEN <BR>KAÇAKÇILIĞININ <BR>İÇ <BR>HUKUKTAKİ <BR>ROLÜ <BR> II. <BR>SUÇUN <BR>UNSURLARINA <BR>GENEL <BR>BİR <BR>BAKIŞ <BR> III. <BR>SUÇUN <BR>NİTELİKLİ <BR>HALLERİ <BR> A. <BR>Suçun <BR>Mağdurların <BR>Hayatı <BR>Bakımından <BR>Bir <BR>Tehlike <BR>Oluşturması <BR>veya <BR>Mağdurları <BR>Onur <BR>Kırıcı <BR>Bir <BR>Muameleye <BR>Maruz <BR>Bırakarak <BR>İşlenmesi <BR>(TCK <BR>md.79/2) <BR> B. <BR>Suçun <BR>Bir <BR>Örgütün <BR>Faaliyeti <BR>Çerçevesinde <BR>İşlenmesi <BR>(TCK <BR>md.79/3) <BR> IV. <BR>SUÇUN <BR>ÖZEL <BR>GÖRÜNÜŞ <BR>BİÇİMLERİ <BR> A. <BR>Teşebbüs <BR> B. <BR>İçtima <BR> C. <BR>İştirak <BR> V. YAPTIRIM <BR>SONUÇ <BR>KAYNAKÇA <BR> ÖZET Geçtiğimiz yıllardan beri artış gösteren ve binlerce göçmenin kötü bir şekilde ölümüyle sonuçlanan göçmen kaçakçılığı olayları, ülkelerindeki savaş ortamından, düzen bozukluğundan kaçmak isteyen insanların yasal olmayan yöntemlere başvurmasını sağlamıştır. Biz bu çalışmamızda Türkiye Cumhuriyeti açısından göçmen kaçakçılığının iç hukuktaki rolünü, suçun unsurlarını, suçun nitelikli hallerinden; mağdurların hayatı bakımından bir tehlike oluşturması veya mağdurları onur kırıcı bir muameleye maruz bırakarak işlenmesi ve bir örgütün faaliyeti çerçevesinde işlenmesini ayrıca suçun özel görünüş biçimlerinden olan teşebbüs, içtima ve iştirak konusunu ele aldık. Son olarak yaptırım konusuna ve sonuç kısmında göçmen kaçakçılığı sırasında meydana gelen ölüm olaylarına değindik. Anahtar Kelimeler: Göçmen, Göçmen Kaçakçılığı, Kaçakçılık, Uluslararası Suçlar, Ölüm Olayları. Deaths Occurring During Migrant Smuggling ABSTRACT: Immigrant smuggling, which has been increasing in the recent years and has resulted in the death of thousands of immigrants, has forced people to take illegal actions in order to escape war and unrest in their country. In our study, we approached the traffıcking of migrants' at the point of national law of Republic of Turkey and the elements of the erime, aggravated crimes; in terms of danger to vietims lives or exposing such crimes that degrading treatment to vietims and in accordance with an organizations activities in point of aggravated crimes, such as; initiative, concurrence and participation. Lastly, we mentioned punitive sanetions and in the final part of our study we touched on migrant deaths occurring while traffıcking. Keywords: Migrant, Migrant Smuggling/Traffıcking, Smuggling, International Offences, Death Occurrences. GİRİŞ Özellikle Avrupa ülkelerindeki yaşam koşullarının kalitesinin farklılığı üzerine, bu koşullara sahip olmayan, baskıcı rejimlerin boyunduruğu altında, iç savaşa maruz kalan insanların yaşamdan bazı beklentileri vardır. Bu insanlar, vatandaşı oldukları yerlerde değil, sosyal ve ekonomik bakımdan daha ileride olan ülkelerde yaşamak istemektedirler. Bunun neticesinde bu kişiler standardı yüksek ülkelere yasa dışı yollardan girmeyi veya yasal yollardan girmesine rağmen süresi içerisinde ülkeyi terk etmemeyi tercih etmektedirler. Yasa dışı girdikleri veya yasal süre içerisinde çıkmadıkları ülkeler de bu duruma dur demek amacıyla iç hukuklarında göçmen kaçakçılığı suçuna yer verip, hukuka aykırı hareketleri cezalandırmayı amaçlamaktadır. Türk Hukukunda da göçmen kaçakçılığı suçu TCK md.79'da düzenlenmiştir. I. TÜRKİYE CUMHURİYETİ AÇISINDAN GÖÇMEN KAÇAKÇILIĞININ İÇ HUKUKTAKİ ROLÜ Göçmen kaçakçılığı suçunu anlayabilmek için öncelikle göçmen tanımını yapmamız gerekecektir. Göçmen, çeşitli nedenlerle (ekonomik, siyasi, dini vs.) bağlı bulunduğu ülkeyi terk ederek yerleşmek amacı ile başka bir ülkeye giden kişiye denir [1] <BR>. Türk Hukuku açısından göçmeni tanımlayacak olursak bunu da 2006 tarihli İskan Kanunu'nda bulabilmekteyiz. Bu kanununa göre Türk soyundan ve Türk kültürüne bağlı olup tek başına veya toplu olarak Türkiye'ye gelen kişileri göçmen olarak kabul etmektedir. Türkiye, göçmen kaçakçılığı ve insan ticaretinin de dahil olduğu sınır aşan suçların önlenmesi ve cezalandırılması için "Sınır Aşan Örgütlü Suçlara Karşı Birleşmiş Milletler Sözleşmesi" ile bu Sözleşmeye Ek "Kara, Deniz ve Hava Yoluyla Göçmen Kaçakçılığına Karşı Protokol"ü imzalamıştır. 4 Şubat 2003 yılında Türkiye Büyük Millet Meclisi tarafından sırasıyla 4800 ve 4803 sayılı Kanun ile uygun bulmasıyla sözleşmeler Türk iç hukuk mevzuatının önemli bir parçası haline gelmiştir [2] <BR>. Göçmen kaçakçılığı ve insan ticareti suçu her iki suç açısından da sınır aşan bir suçtur ancak Türk Ceza Kanunu'nda "uluslararası suçlar" kısmında, soykırım ve insanlığa karşı suçlardan hemen sonra yer verilmiştir. Göçmen kaçakçılığının esasen "devletin güvenliğine dair bir suç" niteliğinde olduğu ve devletin sınır güvenliğine karşı suçlar içerisinde ya da Yabancıların Türkiye'de İkamet ve Seyahatlerine ilişkin Kanun gibi hususi konularda düzenlenmesinin daha uygun olacağı düşünülmektedir [3] <BR>. Göçmen kaçakçılığı suçu Türk Ceza Kanunu'nda 79. madde de düzenlenmiştir. Sözü edilen madde yapılan değişiklikler ile son halini almıştır: "(1) Doğrudan doğruya veya dolaylı olarak maddi menfaat elde etmek maksadıyla, yasal olmayan yollardan; a) Bir yabancıyı ülkeye sokan veya ülkede kalmasına imkan sağlayan, b) Türk vatandaşı veya yabancının yurt dışına çıkmasına imkan sağlayan, Kişi, üç yıldan sekiz yıla kadar hapis ve onbin güne kadar adli para cezası ile cezalandırılır. (Ek cümle: 22/7/2010 -6008/6 md.) Suç, teşebbüs aşamasında kalmış olsa dahi, tamamlanmış gibi cezaya hükmolunur. (2) (Ek fıkra: 22/7/2010 -6008/6 md.) Suçun, mağdurların; a) Hayatı bakımından bir tehlike oluşturması, b) Onur kırıcı bir muameleye maruz bırakılarak işlenmesi, halinde, verilecek ceza yarısından üçte ikisine kadar artırılır. (S) Bu suçun bir örgütün faaliyeti çerçevesinde işlenmesi halinde, verilecek cezalar yarı oranında artırılır. (4) Bu suçun bir tüzel kişinin faaliyeti çerçevesinde işlenmesi halinde, tüzel kişi hakkında bunlara özgü güvenlik tedbirlerine hükmolunur. Sözü edilen madde ile ilgili en önemli ve konumuzu da ilgilendiren en önemli değişiklik 22.07.2010 tarihli 6008 sayılı Kanunun 6. maddesi ile yapılan değişikliktir. Bu konuyla ilgili II, III ve IV. başlıklarda ayrıntılı biçimde açıklama yapılacaktır. II. SUÇUN UNSURLARINA GENEL BİR BAKIŞ Göçmen kaçakçılığı suçu koruduğu hukuksal yarar açısından karma nitelik gösterir [4] <BR>. Mağdur konumunda olan göçmenlerin malvarlığı ve vücut bütünlüklerinin korunmak istenen öncelikli hukuksal yararlar olduğunu söylemek mümkündür. Maddi menfaat sağlamak isteyenler, göçmenleri yasal olmayan yollarla ülkeye sokmakta, bu insanları beden bütünlükleri bakımından zarara uğratmakta ve beden bütünlüğü yanında insan onuru ile bağdaşmayan davranışlara maruz bırakmaktadırlar [5] <BR>. Korunmak istenen diğer bir yarar da kamu ekonomisidir. Ucuz iş gücüyle çalıştırılan göçmenler aynı zamanda kaçak bir şekilde çalışıp ülke ekonomisine katkı vermemektedir. Yasa dışı yolla ülkeye giren göçmenler kamu güvenliğini de etkilemektedir [6] <BR>. Uygulamada, yasa dışı göçmenlerin geri gönderilmesinde ciddi zorluklarla karşılaşılmaktadır. Özellikle ülkemiz açısından konuya bakıldığında, sınırdaş olmayan, az gelişmiş ülkelerin vatandaşlarının geri gönderilmesinde mali ve idari sıkıntılar bulunduğu görülmektedir [7] <BR>. Suçluların artması güvenlik konusunda da sıkıntı oluşturmaktadır. Uluslararası toplum düzeni de elbette korunmak istenen hukuksal menfaatler arasındadır [8] <BR>. Göçmen kaçakçılığı suçunun maddi konusu aynı zamanda suçun mağduru konumunda olduğu göçmenler ve onların malvarlığı değerleridir [9] <BR>. Suçun faili ise "herkes olabilir" [10] <BR>ve failine göre özellik göstermemektedir. Bu durumu kısaca özgü suç niteliği olmayan bir suç olarak anlatmak doğru olacaktır. Suçun mağduru yasal olmayan yollardan ülkeye sokulan veya ülkede kalmasına imkan sağlanan yabancı veya yine yasal olmayan yollardan yurt dışına çıkmasına imkan sağlanan Türk vatandaşı veya yabancıdır [11] <BR>. Göçmen kaçakçılığı suçu seçimlik hareketli bir suçtur ve kanun hükmünde yer alan seçimlik hareketlerden birinin işlenmiş olması suçun tamamlanması için yeterli olacaktır. Sözü edilen seçimlik hareketler; bir yabancıyı ülkeye sokmak veya ülkede kalmasına imkan sağlamak ya da Türk vatandaşı veya yabancının yurt dışına çıkmasına imkan sağlamaktır. Suçun maddi unsurunu oluşturan bu seçimlik hareketler birlikte bile işlense suç tektir. Bu suçun yalnızca icrai hareketle mi işleneceği hususuna bakacak olursak yasa koyucunun amacının ne olduğunu anlayabilmek mümkün gözükmemektedir. Aksi bir görüşün olmadığından hareketle göçmen kaçakçılığı suçu, ihmali bir hareketle de işlenebilecektir sonucuna varılabilecektir. Hatta ihmali hareketle suça iştirak etmekte mümkündür zira bir gümrük görevlisinin göçmenlerin yasa dışı yollardan ülkeye girişlerine göz yumması ihmali bir hareketle suça iştirak etmesidir [12] <BR>. Yasal olmayan yollardan bir yabancıyı ülkeye sokmak; yani bir devletin egemenliğine giren karasuları, içsuları ve hava sahasına girilmesiyle suç tamamlanmış olacaktır [13] <BR>. Açık denizlerdeki durum bir ülkenin içerisine dahil olmadığı için bu maddi unsur içerisinde değerlendirilemeyecektir. Yasal olmayan yollardan bir yabancının ülkede kalmasına imkan sağlamak; herhangi bir şekilde onları himaye etmek; ülkeye mevzuat bakımından girmiş olanlarsa, ülkede kalmak için gerekli izinler alınmadan, çalışma veya ikamet tezkeresi bulunmadan, iş verilmesi ya da kimlik temin edilmesi bunun içerisinde değerlendirilebilir [14] <BR>. Bu ortamlar sağlandığı vakit suçun tamamlanması için yeterli olacaktır. Türkiye'nin transit bir ülke olarak kullanılması durumunda Yargıtay'a göre; "Yasal olmayan yollardan yurt dışına çıkarılmak istenen bir göçmenin bu amacın gerçekleştirilmesi için, geçici olarak bir evde, otelde vb... saklanması eylemi, "yasal olmayan yollardan ülkede kalmasına imkan sağlama" şeklindeki seçimlik hareketi değil, "göçmenin yurt dışına çıkartılmasına imkan sağlanması" biçimindeki seçimlik hareketin kapsamında değerlendirilmelidir. "Ülkede kalmaya imkan sağlama", başka bir ülkeye gitme amacı bulunmayan ve ülkemizde sürekli olarak kalmak isteyen göçmenlerin yasal olmayan yollardan ülkede kalmalarına imkan sağlamaya yöneliktir" [15] <BR>. İmkan sağlandığı andan itibaren suç tamamlanmış sayılacaktır. Yasal olmayan yollardan Türk vatandaşı veya yabancının yurt dışına çıkmasına imkan sağlamak; yurt dışına elinde çıkış için bir belge olmadan veya yasal olan çıkış kapılarından çıkmadan ülkeden çıkmasına imkan sağlanan durumu ifade etmektedir [16] <BR>. İmkan sağlandığı anda suç tamamlanmış olacaktır. Göçmen kaçakçılığı suçunun manevi unsuru, doğrudan doğruya özel bir kastla işlenmesidir. Göçmenlerin üzerinden maddi bir yarar sağlamak amacıyla bu suçu gerçekleştiren veya yardımcı olan kişi manevi unsur açısından şartı tamamlamış sayılacaktır. Bu saikin oluşu yeterli olup, ayrıca amaç gerçekleşmiş mi bakamayacaktır. Suçun hukuka uygunluk nedenlerine bakılacak olursa burada mağdurun (göçmenin) rızası suçu hukuka uygun kılmaz çünkü mağdurun rızası suçun bir unsurudur. Dolayısıyla rızanın var oluşunu hukuka uygun kabul edip cezalandırmaktan vazgeçilmeyecektir [17] <BR>. TCK md.25/2'deki zorunluluk hali konusunda ise; bulunduğu ülkede çeşitli nedenlerle kişinin yaşamına veya vücut bütünlüğüne yönelik ağır ve muhakkak bir tehlikenin bulunması zorunluluk halinden yararlanması için mümkündür. Örneğin; ciddi ve muhakkak öldürülme tehdidi altında bulunan rejim muhalifinin, sınırı gizlice aşarak komşu ülkemizden Türkiye'ye kaçması gibi. III. SUÇUN NİTELİKLİ HALLERİ A. Suçun Mağdurların Hayatı Bakımından Bir Tehlike Oluşturması veya Mağdurları Onur Kırıcı Bir Muameleye Maruz Bırakarak İşlenmesi (TCK md.79/2) TCK md.79/2'deki suçun mağdurların hayatı bakımından bir tehlike oluşturması veya mağdurları onur kırıcı bir muameleye maruz bırakarak işlenmesi hali bizim çalışmamızı da ilgilendiren bir hükümdür. Zira son zamanlarda özellikle transit ülke olarak kullanılan Türkiye açısından, hedef ülkeye ulaşırken göçmenlerin insanlık dışı dramlarına şahit olunmaktadır. Elverişsiz botlarla adeta ölüme yolculuk seferleri düzenlenmekte, bu kişilerin hayati tehlike altında oluşu genellikle ölümlerle sonuçlanmaktadır. Suçun mağduru olan kişilerden kasıt, kanunun lafzından da anladığımız kadarıyla göçmenlerdir. Göçmenlerin hayatı bakımından illa ölüm sonucunun gerçekleşmesi gerekmemektedir. Hayati tehlikenin oluşması yeterlidir. Örneğin; bir kış günü denizin dalgalı olduğu bir gecede yolculuğa elverişsiz sandallarla yola çıkılması bu tehlikenin oluşması için yeterlidir. O takdirde TCK md.79/2'nin şartları gerçekleşmiş sayılacaktır. Öte yandan, eğer failde yaralama suçu açısından doğrudan veya olası kast mevcutsa; hayati tehlike, kasten yaralama suçunun neticesi sebebiyle ağırlaşmış halini oluşturduğundan, kasten yaralama suçunun nitelikli hali ile göçmen kaçakçılığı suçunun nitelikli hali arasında gerçek içtima ilişkisi doğacak ve ayrı ayrı cezaya hükmedilecektir. Hayati tehlikenin vuku bulup, yaralama ya da ölüm olayı gerçekleşmişse failin taksir veya kastı dikkate alınarak taksirle/kasten öldürme veya yaralama suçundan cezalandırılması gerekecektir [18] <BR>. Hayat bakımından tehlike haline; göçmenleri araç kasalarında havasız bir ortamda, küçük kayıklarla kalabalık bir şekilde taşımayı, bir gemiye veya uçağa taşıma kapasitesinin üstünde göçmen yüklemeyi örnek olarak verebiliriz. Yine onur kırıcı muameleye maruz bırakılma haline; çok kötü taşıma koşullarını, aç bırakmayı, olağan dışı mahalde barındırmayı, taşıma ya da barındırma sırasında göçmenlere aşağılayıcı davranışlarda bulunmak söylenebilir. Bir Yargıtay kararına göre: "... suçta kullanılan aracın niteliği, göçmen sayısı ile göçmenlerin taşınması istenilen mesafe göz önünde bulundurulup, sanıkların eylemlerinin göçmenlerin hayatı bakımından bir tehlike oluşturup oluşturmadığı, onur kırıcı bir muameleye maruz bırakılarak işlenip işlenmediği değerlendirilerek, sanıklar hakkında TCK'nm 79/2. maddesinin uygulanıp uygulanmayacağı hususunun karar yerinde tartışılması gerektiğinin düşünülmemesi ,..' [19] <BR>gibi hususlar değerlendirilerek göçmen kaçakçılığı ile ilgili sözü edilen hüküm uygulama alanı bulacaktır. Yargıtay kararlarından bir örnek verilmesi gerekirse: "... sanık B.. Y..'ın, temin ederek kaptanlığını yaptığı suça konu 14,6 metre boyunda, 4,50 metre genişliğinde ve 2,10 metre derinliğindeki SAILOR isimli ticari gezi teknesi ile, gece vakti, fırtınalı ve karanlık bir havada, herhangi bir harita ve diğer seyir yardımcılarından da yararlanmadan kayalık yapıya sahip ve basılı portolon haritası da bulunmayan İzmir-Menderes-Ahmetbeyli-Zilli Burnu mevkiindeki koyun uygun olmayan bölüme doğru yaklaşarak olaya konu hareket mahallindeki ağaçlık alana belli gruplar halinde önceden getirilerek beklemekte olan ve denize elverişlilik belgesinde belirtilen sayıdaki (6) yolcu kapasitesinin oldukça üstündeki 110 yabancı uyruklu yolcuyu (göçmeni), gemi adamı statüsündeki sanık M.. M..'un da makinistliği (yardımı) ile yeterli can yeleği ve simidi tahsis edilmeden emniyetsiz biçimde tekneye bindirdikten sonra, aşırı yük nedeniyle su çekimi artan bu tekneyle yeterli ve gerekli sayıda personel bulundurmadan İtalya'ya gitmek üzere sahilden uzaklaşmaya başladıkları, sahilden yaklaşık 25-30 metre kadar uzaklaştıktan sonra sancak taraftan (karina kısmından) karadan bağımsız haldeki kayalardan birine çarparak açılan yaklaşık 35 cm yarık ve 15 cm içe göçme nedeniyle koridora ve daha sonra tüm kamaralara basınçlı ve hızlı bir şekilde su almaya başladığı, hareket etmeden önce olası tehlikelere karşı gemiyi terkte uygulanacak kurallarla ilgili bilgilendirilmeyen ve aniden aldığı suyun etkisiyle aşırı yükten dolayı da hızla batan tekneden genelde iç bölüme gelişi güzel istiflenmiş 36'sı çocuk 63 kişinin kurtulamayıp suda boğularak ölümleri ile sonuçlanan olaydan sonra tekne üzerinde bir dalgıç bilirkişi aracılıyla yapılan inceleme sonucu düzenlenen 14.01.2013 tarihli raporda; teknenin yaklaşık 50 metre ileriye çapalanmış halde olduğu, derinliğin 11,30 metre, derinlikte taranmamış olduğu, çapanın her hangi bir arıza nedeniyle atılmadığı, iki adet dümen sistemine sahip teknenin üst kısımda her hangi bir kullanımın gerçekleşmediği, ana kumandadaki mevcut iki adet motorun da çalışır haldeyken teknenin battığı, iskele motorunun rolantiye alındığı, kontak anahtarının çalışır vaziyette olduğu, sancak motorunun ise çalışır ve torniston yapılmış durumda olduğu, tüm elektronik cihazların çalışır halde olmasına rağmen mandalında asılı vaziyette duran telsizle hiç bir şekilde yardım çağrısında bulunulmadığı, olay mahallinde karadan bağımsız kayalıkların bulunduğu, yolcu alımı için herhangi bir coğrafi özelliğe sahip olmadığı yönündeki tespitler ve kovuşturma evresinde yapılan keşif sonrası düzenlenen bilirkişi raporu ile İstanbul Teknik Üniversitesi Denizcilik Fakültesi öğretim görevlilerinden oluşan bilirkişi heyetince düzenlenen raporlar bir bütün olarak değerlendirildiğinde, müsait olmayan mahal ve hava şartlarına rağmen yetersiz araç ve personel ile haddinden oldukça fazla yolcuyla harekete geçen sanıkların olası kastla hareket ettikleri gözetilmeden suç vasfında yanılgıya düşülerek eksik ceza tayini ,.." [20] <BR>diye karar vermiştir. Özellikle göçmen ölümleri için tüm dünya liderleri faaliyetlerini 2015 itibarıyla artırmaya başlamışlardır. Buna şimdilik mali fon çözümüyle [21] <BR>yaklaşılmıştır. Fakat yalnızca para aktarımı meseleyi çözüme kavuşturmuş değildir. İç savaş, baskı, istikrarsızlık, daha iyi bir yaşam umudu vb. nedenlerle ülkelerini terk eden göçmenlerin önündeki yasal yollar kısıtlı olduğu için yüzbinlerce göçmen, insan ticaretiyle uğraşan çeteler aracılığı ile illegal yoldan Avrupa'ya ulaşmaya çalışıyor. Avrupa yolunda en çok kullanılan güzergah olarak ise karşımıza Akdeniz çıkıyor. Avrupa ülkelerinin Akdeniz'deki mülteci dramına ilişkin politikasını kısa ve uzun vadeli olmak üzere iki ayrı bölümde incelemek gerekiyor. Kısa vadede atılması gereken adımlar arama-kurtarma faaliyetleri, insan kaçakçılığı çetelerine ilişkin operasyonlar, göçmenlerin denize açılmalarının önüne geçmek için alınacak önlemleri içeriyor. İnsan hakları örgütleri kısa vadeli bu çözüm önerilerinin yanı sıra, güvenli ve yasal rotaların oluşturulması, göçmenlerin yerleştirme kotalarının arttırılması, aile birleşimlerinin kolaylaştırılması, daha esnek vize uygulaması vb. adımların, Akdeniz'deki illegal ve tehlikeli yolun kullanımını azaltacağını belirtmektedir. Akdeniz'in en büyük göçmen faciasından aylar öncesinde yapılan bu çağrılara seyirci kalınması, aslında bunun bir kazadan ziyade tercih edilen bir politikanın acı sonucu olduğunu gösteriyor [22] <BR>. B. Suçun Bir Örgütün Faaliyeti Çerçevesinde İşlenmesi (TCK md.79/3) TCK md.79/3'de suçun bir örgütün faaliyeti çerçevesinde işlenmesi konusunda konulan hükümde nitelikli hal cezanın yarı oranında artırılarak verilmesi şeklinde uygulanacaktır. Buradaki örgüt faaliyetinde işlenmiş olan suç ile TCK md.220'deki suç işlemek amacıyla örgüt kurmak suçu karıştırılmamalıdır zira oradaki suçun yaptırımı daha aşağıdadır. Göçmen kaçakçılığı esnasında önceden bir örgütün kurulmuş olması ve bu örgütün faaliyeti çerçevesinde yani icra hareketlerine başladıktan sonra suçun işlenmesi hem 79/3 hem de 220'nin uygulanmasını gerekli kılmaktadır. Dolayısıyla her iki suçtan ayrı ayrı ceza verilmektedir. Kanaatimizce her iki suçtan ayrı ayrı cezaya gidiliyor olması "non bis in idem ilkesi"ne aykırılık oluşturmaktadır. Bir yandan failin örgüte üye olması (md.220) öte yandan göçmen kaçakçılığındaki nitelikli halden (md.79/3) ceza alınması eleştirilmektedir. IV. SUÇUN ÖZEL GÖRÜNÜŞ BİÇİMLERİ A. Teşebbüs TCK'nın 79. maddesine 22.07.2010 tarih ve 6008 sayılı Kanun'un 6. mad-desi'ne yapılan değişiklikle teşebbüs halinde kalan fiillerin de tamamlanmış suç gibi cezalandırılacağı öngörülmüştür. Suç, teşebbüs aşamasında kalmış olsa dahi, tamamlanmış gibi cezaya hük-molunur ve ne zaman icra hareketlerine başlanıldığı önem arz etmektedir. Yurt dışına çıkmaya imkan sağlamak bakımından, artık sınır kapısına gelmiş bir kara taşıtı veya sınır noktasına doğru yola çıkmış araç icra hareketine doğrudan doğruya başlamıştır [23] <BR>. Yabancının ülkede kalmasına imkan sağlamak bakımından da suç kesintisizdir ve bir süre kalınmış olmak şartıyla suç tamamlanacaktır [24] <BR>. Yabancının yasal olmayan yollardan ülkeye sokulması bakımından ise yine salt hareket suçu söz konusudur. Ülkeye girme anında suç tamamlanmış olacaktır [25] <BR>. B. İçtima Göçmen kaçakçılığı suçu açısından eğer şartları varsa fikri içtima kuralları uygulanabilecektir. Ancak belgede sahtecilik [26] <BR>gibi bir suç var ise ayrıca cezalandırmaya gidilmesi gerektiği için gerçek içtimain olduğunu söylemek yanlış olmayacaktır. Göçmen kaçakçılığı esnasında ölüm veya yaralanma olaylarının meydana gelmesi halinde hem göçmen kaçakçılığı suçundan hem de ayrıca taksirle veya kasten öldürme veya yaralamadan dolayı ceza verilecektir. Çünkü burada eylemin tekliğinden söz etmek mümkün değildir [27] <BR>. Yargıtay uygulaması, doktrindeki görüşlere ters düşmekte ve içtima konusunda Yargıtay, göçmenleri suçun mağduru olarak kabul etmemektedir dolayısıyla birçok göçmenin öldürülmesi veya yaralanmasını tek bir fiille kabul etmekte ve gerçek içtima ile zincirleme suç hükümlerinin uygulanmayacağını düşünmektedir. Söz konusu Yargıtay kararına göre: "... göçmen kaçakçılığı suçunda korunan hukuki yarar uluslararası toplum düzeni olup, menfaat karşılığı ülkeye sokulan, ülkede kalmasına veya yurt dışına çıkmasına imkan sağlanan kişilerin suçun yasal mağduru durumunda bulunmayıp suçun konusunu oluşturdukları gözetilmeden sanık hakkında birden fazla göçmenin yurt dışına çıkışı hususunda anlaşma sağladığı gerekçesiyle, TCK'nın 43/2. maddesi delaletiyle aynı kanun maddesinin 1. fıkrası uygulanarak fazla ceza tayini ..." şeklinde bir düşünce savunulmaktadır [28] <BR>. Oysaki zincirleme suç bakımından ise yeni yapılan düzenleme ile mağdurun göçmenler olduğunu kabul eden kanun hükmüne göre zincirleme suçun kabulünün gerekliliğini kabul etmektedir [29] <BR>. Yargıtay ise tam aksi görüştedir. Yargıtay'a göre korunması gereken hukuki yarar uluslararası toplum düzenidir bu sebeple zincirleme suç hükümlerinin uygulanması olanaksızdır [30] <BR>. Seçimlik hareketlerden birisinin yapılmış olması suçun oluşması için yeterlidir. C. İştirak Göçmenlerin ülkeye sokulması ya da yurt dışına çıkarılması için kendisine ait nakil aracını salt ödünç veren kişi, yardım eden olarak; bu aracını kullanarak göçmenleri taşıyan araç sahibi ise fail olarak cezalandırılacaktır. Fiilin işlenişi ile ilgili fonksiyonel egemenlik hakkına sahip olanlar ise müşterek fail olarak cezalandırılacaktır [31] <BR>. V. YAPTIRIM Bir yabancıyı ülkeye sokan veya ülkede kalmasına imkan sağlayan ya da Türk vatandaşı veya yabancının yurt dışına çıkmasına imkan sağlayan kişi, üç yıldan sekiz yıla kadar hapis ve onbin güne kadar adli para cezası ile cezalandırılır. Suçun, mağdurların; hayatı bakımından bir tehlike oluşturması, onur kırıcı bir muameleye maruz bırakılarak işlenmesi halinde, verilecek ceza yarısından üçte ikisine kadar artırılır. Bu suçun bir örgütün faaliyeti çerçevesinde işlenmesi halinde, verilecek cezalar yarı oranında artırılır. Göçmen kaçakçılığı suçunun bir tüzel kişinin faaliyeti çerçevesinde işlenmesi halinde, tüzel kişi hakkında bunlara özgü güvenlik tedbirlerine hükmolunur. SONUÇ İnsan hakları konusunda hem dünyayı hem de Türkiye'yi tedirgin eden bir durum olan göçmen kaçakçılığı, özellikle 2015'in ilk aylarından itibaren küresel bir sorun haline gelmiştir. Ülkelerindeki iç savaş ve sosyo-ekonomik bunalımdan kaçan insanların refah düzeyinde olan ülkeleri tercih etmek istemesi göçmen kaçakçılığını daha da artırmıştır. Son dönemde bu insan kaçakçılığı türünün engellenmesine yönelik olarak Türkiye önemli adımlar atmıştır ancak ne yazık ki yalnızca Türkiye'nin tutumu ile dünya sorunu haline gelen bu kaçakçılık türü son bulamayacaktır. Diğer ülkelerinde tabir i caizse elini taşın altına sokmaları gerekmektedir. Bizim ilgilendiğimiz kısım; göçmen kaçakçılığı esnasındaki ölüm olaylarıdır. Buna yönelik olarak da örneğin; A, Irak'tan pasaport ve vize sahibi olmayan Irak vatandaşı olan kişileri Yunanistan'a götüreceğini söyleyerek kişi başı 2 bin dolar almıştır. Bu kişilere bir tekne hazırlamış, yola çıkılmış ve fakat transit geçiş yeri olan Türkiye'ye girdikten sonra tekne batmış ve yolculardan bir kısmı hayatını kaybetmiş, diğer bir kısmı ise kurtarılmıştır. İşlenen suç veya suçlan, fail ve mağdurlarını tespit edip, teşebbüs ve içtima hükümleri açısından olayı değerlendirirsek; göçmen kaçakçılığı açısından her ne kadar kanunun ifadesinde "ülkeye sokmak" kavramına yer verilse de failin bizzat göçmenlerin yanında bulunup ülkeye sokmasına gerek yoktur. Bu imkanı sağlaması sonucu fail göçmenlerle birlikte bizzat bulunmasa dahi ülkeye giriş yapıldığında suç tamamlanacaktır. Göçmen kaçakçılığı suçunun ilk şartı maddi menfaat elde etmek maksadı gerçekleşmiş, ikinci şart olan yasa dışı yollarla ülkeye sokma şartı da gerçekleşmiştir. Kişilerin ölmesi veya yaralanması durumunda kasten öldürme ve taksirle ölüme neden olma söz konusu olabilir. Ancak kasten öldürme olabilmesi için teknenin batmasının faile yüklenebilmesi gerekir. Bunun için teknenin denizde batabilecek nitelikte denize elverişsiz olması, fail tarafından bu hususun bilinmesi ve göze alınmış olması gerekir. Bu hususlar gerçekleşmişse failin kasten, eğer faillerin ölmesi göze alınmamışsa taksirle öldürme söz konusu olabilir. Ancak bunun için de yine failin dikkat ve özen yükümlülüğüne aykırı davranmış olması gerekir. Kaptansız olarak kişileri deniz yolculuğuna çıkarmak tek başına taksirle ölüme neden olmak bakımından sorumluluğu gerektirip gerektirmediği tartışılabilir. Ancak denize elverişsiz olduğunu bilerek verilen teknenin batması halinde taksirin varlığı kabul edilebilir. İçtima bakımından 765 sayılı eski kanuna nazaran yeni kanunda ölüm hali nitelikli bir hal olarak düzenlenmemiştir. Bu sebeple bu suçun işlenmesi sırasında ölüm meydana gelmiş ise gerçek içtima gereği kişi hem göçmen kaçakçılığı suçundan hem de ayrıca kasten öldürme veya taksirle öldürmeden de cezalandırılacaktır. Çünkü failin eylemi tek fiil olarak kabul edilemez. En azından öğretide bu görüş benimsenmiştir. Tartışılması gereken diğer husus ise; Yargıtay'a göre suçun mağduru devlettir ve bu sebeple eylem tek sayılacak fikri içtimain uygulanması gerekecektir. Biz bu görüşe katılmıyoruz daha önce de söylediğimiz gibi göçmen kaçakçılığı suçu karma bir nitelik gösterir mağdur yalnızca devlet değil aynı zamanda bu suçtan etkilenen kişilerdir. Bu durumda TCK md.43/2'e göre aynı suçun birden fazla kişiye karşı tek bir fiille işlenmesi durumunda aynı neviden fikri içtima hükümlerinin uygulanıp uygulanamayacağıdır. TCK md.43/2'nin uygulanabilmesi için aynı suçun birden fazla kişiye tek bir fiille işlenmesi gerekmektedir. Sözü edilen durumun md.43/3'de istisnasını oluşturan suçlara yer verilmiştir. Bunlar arasında kasten öldürme ve kasten yaralama da vardır. Bu durumda faile mağdur sayısınca ceza verilir. Neticede göçmen kaçakçılığı suçunun işlenmesi sırasında göçmenlerin vücut bütünlüklerine gelebilecek zararlardan ötürü fail göçmen kaçakçılığı suçunun yanı sıra kasten veya taksirle öldürme, kasten veya taksirle yaralama suçlarını işlemiş ise ayrıca cezalandırılacaktır. Göçmen kaçakçılığı suçunun nitelikli hallerine baktığımızda; göçmen kaçakçılığı suçunun göçmenlerin hayatı bakımından bir tehlike oluşturması halinde nitelikli hal söz konusudur. Kurtarılan yolcular geminin batması sonucunda hayati tehlike geçirmişlerdir. Buna göre; suç, mağdurların hayatı bakımından tehlike oluşturmuş ise ceza arttırılarak verilecektir. Tartışılan hususlara bakıldığında hala öğreti ve uygulamada birbirine denk düşmeyen durumlar vardır. Özellikle suçun mağduruna yönelik olarak yalnızca devleti belirlemek bu suçtan etkilenen kişiler açısından yanlış olacaktır. Yalnızca kişilerin olduğunu söylemekte ülke güvenliğini olumsuz etkileyecektir. Ölümlerin azalması yalnızca mali fonların artırılmasıyla değil buna ek olarak ülkelerin ellerini taşın altına sokup zor durumda kalan insanlara Türkiye gibi ülkelerinde yer açmaktır. En azından geçici bile olsa ülkelerindeki iç karışıklık giderilene kadar insanca yaşamak için sağlık, eğitim, seyahat hakkı gibi tüm haklardan yararlanmalıdırlar. KAYNAKÇA Akdeniz'de Bu Yıl 30 Bin Kaçak Göçmen Ölebilir, 21.04.2015, http://www.bbc.com/turkce/haberler/2015/04/150421_akdeniz_olumler?ocid=social flow_twitter, 13.02.2016. ARSLAN, Çetin; Ceza Hukuku Boyutuyla Göçmen Kaçakçılığı (Göçmen Kaçakçılığı), Güncel Hukuk Dergisi, C. 10-142, 14-16, 2015. ARSLAN, Çetin/AZİZAĞAOĞLU; Bahattin; Yeni Türk Ceza Kanunu Şerhi (Ceza Kanunu Şerhi), 1. Baskı, Asil Yayın Dağıtım, Ankara, 2004. ÇELİKEL, Aysel/GELGEL, Günseli; Yabancılar Hukuku, 15. Baskı, Beta Yayınevi, İstanbul, 2009. DOĞAN, Koray; Göçmen Kaçakçılığı Suçu (Göçmen Kaçakçılığı), 2. Baskı, Seçkin Yayıncılık, Ankara, 2005. EVİK, Ali Hakan; Göçmen Kaçakçılığı Suçu, Erzincan HFD, C. IX, 125-179, 2005. KILINÇARSLAN, Saniye; Mülteci/Sığınmacı ve İnsan Hakları Sorununun AİHM Kararları Açısından Değerlendirilmesi, Fasikül Dergisi, S. 71, 7-16, 2015. ÖZBEK/Veli Özer/KANBUR, Mehmet Nihat/DOĞAN, Koray/BACAKSIZ, Pı-nar/TEPE, İlker; Türk Ceza Hukuku Özel Hükümler, 7. Baskı, Seçkin Yayıncılık, Ankara, 2014. TEZCAN, Durmuş/ERDEM, Mustafa Ruhan/ÖNOK, Murat; Teorik ve Pratik Ceza Özel Hukuku, 12. Baskı, Seçkin Yayıncılık, Ankara, 2015, 85 YENİDÜNYA, Ahmet Caner/ALŞAHİN, Mehmet Emin; Göçmen Kaçakçılığı Suçu (TCK md. 79), TBBD, C. 82, 1-50, 2009. www.kazanci.com.tr <BR> Yeni Yılın İlk Göçmen Faciası, 04.01.2016, http://www.aksam.com.tr/guncel/yeni-yilin-ilk-gocmen-faciasi/haber-477602, 13.02.2016. [1] <BR>ÇELİKEL, Aysel/GELGEL, Günseli; Yabancılar Hukuku, 15. Baskı, Beta Yayınevi, istanbul, 2009, 22. [2] <BR>ARSLAN, Çetin; Ceza Hukuku Boyutuyla Göçmen Kaçakçılığı (Göçmen Kaçakçılığı), Güncel Hukuk Dergisi, C. 10-142, 2015, 15. [3] <BR>TEZCAN, Durmuş/ERDEM, Mustafa Ruhan/ÖNOK, Murat; Teorik ve Pratik Ceza Özel Hukuku, 12. Baskı, Seçkin Yayıncılık, Ankara, 2015, 85; ÖZBEK/Veli Özer/KANBUR, Mehmet Ni-hat/DOĞAN, Koray/BACAKSIZ, Pınar/TEPE, İlker; Türk Ceza Hukuku Özel Hükümler, 7. Baskı, Seçkin Yayıncılık, Ankara, 2014, 53; YENİDÜNYA, Ahmet Caner/ALŞAHİN, Mehmet Emin; Göçmen Kaçakçılığı Suçu (TCK md.79), TBBD, C. 82, 2009, 1.; DOĞAN, Koray; Göçmen Kaçakçılığı Suçu (Göçmen Kaçakçılığı), 2.Baskı, Seçkin Yayıncılık, Ankara, 2005, 86. [4] <BR>TEZCAN/ERDEM/ÖNOK, s.87; Aynı görüş için bkz. ÖZBEK/KANBUR/DOĞAN/ BACAKSIZ/TEPE, s.52. [5] <BR>Bkz. DOĞAN, Göçmen Kaçakçılığı, s.93. [6] <BR>ARSLAN, Çetin/AZİZAĞAOĞLU; Bahattin; Yeni Türk Ceza Kanunu Şerhi (Ceza Kanunu Şerhi), 1.Baskı, Asil Yayın Dağıtım, Ankara, 2004, 292. [7] <BR>KILINÇARSLAN, Saniye; Mülteci/Sığınmacı ve insan Hakları Sorununun AİHM Kararları Açısından Değerlendirilmesi, Fasikül Dergisi, S. 71, 2015, 6. [8] <BR>Y. 1.HD., T. 25.04.2006, E. 2028, K. 3617. Gerçekten bu tür eylemlerin devletler arasında siyasi ve diplomatik krizlere yol açabildiği, 2006 yılında Türkiye ile Yunanistan arasında yaşanan krizden de görülmüştür. Buna karşılık bu suç tipiyle "yerleşme ve seyahat etme hürriyetinin" korunduğuna dair görüşe katılmaktayız. EVİK, Ali Hakan; Göçmen Kaçakçılığı Suçu, Erzincan HFD, C. IX, 2005, 137. [9] <BR>DOĞAN, Göçmen Kaçakçılığı, s.96. [10] <BR>TEZCAN/ERDEM/ÖNOK, s.88. [11] <BR>EVİK, s.141. [12] <BR>Katıldığımız isabetli bir görüştür. Bkz. TEZCAN/ERDEM/ÖNOK, s.90. [13] <BR>ARSLAN/AZİZAĞAOĞLU, Ceza Kanunu Şerhi, s.299. [14] <BR>DOĞAN, Göçmen Kaçakçılığı, s.123. [15] <BR>Bkz. Y. CGK.., T. 05.04.2011, E. 2010/204, K. 2011/39. TEZCAN/ERDEM/ÖNOK, s.93. [16] <BR>ARTUÇ, Mustafa; Göçmen Kaçakçılığı Suçu, TAHD, S. 16, 2007, 58. [17] <BR>Bkz. ARTUÇ, s.55. [18] <BR>TEZCAN/ERDEM/ÖNOK, s.90. [19] <BR>Y. 18.CD., T. 02.04.2015, E. 2015/127, K. 2015/93, ARSLAN, Göçmen Kaçakçılığı, s.16. [20] <BR>Y. 18.CD. , T. 16.12.2015,E. 2015/9599, K. 2015/19317, www.kazanci.com.tr <BR>, 18.02.2016. [21] <BR>Uluslararası Göç Örgütü, Akdeniz'de teknelerin batması sonucu ölen göçmenlerin sayısının 30 bine ulaşabileceğini bildirdi. Örgüt, 2015'te Akdeniz'deki göçmen ölümlerinin, 30 kat daha fazla arttığına dikkat çekti. Birleşmiş Milletler, Libya açıklarında batan teknede de 800 kişinin öldüğüne inanıyor. Daha önce batan bir göçmen teknesinde hiç bu kadar fazla kişi hayatını kaybetmemişti. 2015'te Akdeniz'de teknelerinin batması sonucu 1700'den fazla göçmenin can verdiği sanılıyor. Libya açıklarında batan teknenin 27 yaşındaki Tunuslu kaptanı Muhammed Ali Malik ile 25 yaşındaki yardımcısı Suriyeli Mahmud Bikhit "dikkatsizlik sonucu toplu ölüme yol açmakla ve insan kaçakçılığıyla" suçlanıyor. Savcılar, teknenin alabora olmadan hemen önce bir Portekiz konteyner gemisiyle çarpıştığını, ancak konteyner gemisi mürettebatının olayda sorumluluğu olmadığı bildirdiler. Avrupa Birliği (AB), göçmenlerin Akdeniz yolunda ölümlerinin önüne geçebilmek için çeşitli önlemler almıştı. AB liderlerinin Akdeniz'de arama kurtarma operasyonlarının arttırılması için somut mali fonlar ayırmaları gerektiğini vurguladı. Akdeniz'de Bu Yıl 30 Bin Kaçak Göçmen Ölebilir, 21.04.2015, http://www.bbc.com/turkce/haberler/2015/04/150421_akdeniz_olumler?ocid=socialflow_twitter, 13.02.2016. [22] <BR>Geçtiğimiz yıl zirve yapan Ege' Denizi'ni kaçak geçerken meydana gelen göçmen ölümleri bu yıl da devam edecek gibi görünüyor. Aydın'ın Didim ilçesi'nden Yunanistan'ın Leros Adası'na geçmek isterken, bindikleri lastik bot Bulamaç (Farmakonisi) Adası yakınlarında alabora olan Suriyeli kaçaklar arasındaki 4 yaşındaki erkek çocuğun cesedine ulaşıldı. Diğer 39 kaçak göçmen ise, Yunan sahil güvenlik botu tarafından kurtarıldı. Bkz. 2016 yılının ilk günlerinde gerçekleşen olayın detayı için Yeni Yılın ilk Göçmen Faciası, 04.01.2016, http://www.aksam.com.tr/guncel/yeni-yilin-ilk-gocmen-faciasi/haber-477602 , 13.02.2016. [23] <BR>Bkz. TEZCAN/ERDEM/ÖNOK, s.100. [24] <BR>YENİDÜNYA/ALŞAHİN, s.51. Yargıtay'da aynı fikirdedir. "... göçmen kaçakçılığı suçundan sanığın 5237 Sayılı TCK nın 79/1. maddesine 6008 Sayılı Kanunla eklenen "suç teşebbüs aşamasında kalmış olsa dahi tamamlanmış gibi cezaya hükmolunur" cümlesinin suç tarihinde yürürlükte olduğu nazara alındığında sanık hakkında teşebbüs hükümlerinin uygulanmaması gerektiği gözetilmelidir 5237 Sayılı T.C.K.nın 79/1. maddesine 6008 Sayılı Kanunla eklenen "suç teşebbüs aşamasında kalmış olsa dahi tamamlanmış gibi cezaya hükmolunur" cümlesinin suç tarihinde yürürlükte olduğu nazara alındığında sanık hakkında teşebbüs hükümlerinin uygulanmaması gerektiği gözetilmeden 5237 Sayılı T.C.K.nın 35. maddesiyle cezada indirim yapılması suretiyle eksik ceza tayinine ... karar verildi". Y. 18.CD., T. 31.03.2015, E. 2015/96, K. 2015/47, www.kazanci.com.tr <BR>, 17.02.2016. [25] <BR>Bkz. ARTUÇ, s.60. [26] <BR>"... somut olayda, polis memuru olan sanık M.. Y..'ın diğer sanık G.. A..'ın kardeşi N.. A..'ın karıştığı bir trafik kazasının evraklarını, sanık Gökhan suçun failiymiş gibi düzenleyerek resmi belgede sahtecilik suçunu işlediklerinden bahisle açılan kamu davasında; sanık G.. A., hakkında göçmen kaçakçılığı suçundan yürütülen soruşturma sırasında alınan karar uyarınca yapılan iletişimin tespiti sırasında tesadüfen eldeki sahtecilik suçuna ilişkin elde edilen dinlemelerin, sahtecilik suçu 6572 sayılı Yasa ile değişik CMK'nun 135. maddenin 8. fıkrasında sayılan suçlardan bulunmadığından yasal kanıt olarak değerlendirilemeyeceği ...". Y. 18.CD., T. 09.07.2015, E. 2013/1580, K. 2015/28201, www.kazanci.com.tr <BR>, 18.02.2016. [27] <BR>TEZCAN/ERDEM/ÖNOK, s.102. [28] <BR>Bkz. Y.18.CD., T. 31/03/2015, E. 2015/54, K. 2015/28. ARSLAN, Göçmen Kaçakçılığı, s.16. [29] <BR>Y. 8.CD., T. 24.04.2006, E. 1087/3557, K. 1242/3606. Bkz. TEZCAN/ERDEM/ÖNOK, s.103. [30] <BR>Yargıtay'a göre korunan hukuki yarar uluslararası toplum düzeni olduğu için zincirleme suçun uygulanmaması gerekir."... göçmen kaçakçılığı suçunda korunan hukuki yarar uluslararası toplum düzeni olup, menfaat karşılığı ülkeye sokulan, ülkede kalmasına veya yurt dışına çıkmasına imkan sağlanan kişilerin suçun yasal mağduru durumunda bulunmayıp suçun konusunu oluşturdukları gözetilmeden, sanık hakkında birden fazla göçmenin yurt dışına çıkışı hususunda anlaşma sağladığı gerekçesiyle, zincirleme suç hükümleri uygulanarak fazla ceza tayin edilmemesi gerekir. Y. 18.CD., T. 31.03.2015, E. 2015/54, K. 2015/28, www.kazanci.com.tr <BR>, 17.02.2016. [31] <BR>Aynı yönde fikri olan Yargıtay'a göre; "Yasa dışı yollardan Türkiye'ye gelmiş ve buradan Avrupa ülkelerine gitmek isteyen Afganistan uyruklu 4 göçmeni şoförlüğünü yaptığı ticari taksi ile İzmir Basmane meydanından alıp Aliağa'ya götürmek üzere yola çıkan fakat yapılan ihbar üzerine Yeni Şakran kasabası yakınlarında göçmenlerle birlikte yakalanan sanığın, TCK'nın 37/1 maddesine göre asli fail olduğu ...", Y. 8.CD., T. 22.02.2012, E. 18901, K. 5368, TEZCAN/ERDEM/ÖNOK, s. 102. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 