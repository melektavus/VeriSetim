T.C. YARGITAY 10. CEZA DAİRESİ E. 2020/18704 K. 2023/3656 T. 26.4.2023 DAVA : Sanıklar hakkında kurulan hükmün; karar tarihi itibarıyla 6723 Sayılı Kanun'un33. maddesiyle değişik 5320 Sayılı Kanun'un 8 <BR>. maddesi gereği yürürlükte bulunan 1412 Sayılı Ceza Muhakemeleri Usulü Kanunu'nun305 <BR>. maddesi gereği temyiz edilebilir olduğu, karar tarihinde yürürlükte bulunan 5271 Sayılı Ceza Muhakemesi Kanunu'nun 260. maddesinin birinci fıkrası gereği temyiz edenin hükmü temyize hak ve yetkisinin bulunduğu, 1412 Sayılı Kanun'un 310. maddesi gereği temyiz isteminin süresinde olduğu, aynı Kanun'un 317. maddesi gereği temyiz isteminin reddini gerektirir bir durumun bulunmadığı yapılan ön inceleme neticesinde tespit edilmekle, gereği düşünüldü: KARAR : I. HUKUKİ SÜREÇ 1. İstanbul Cumhuriyet Başsavcılığının, 23.12.2011 tarihli iddianamesi ile sanık ... hakkında 5237 Sayılı ... Ceza Kanunu'nun 191 <BR> . maddesinin birinci fıkrası ile 53. ve 54. maddeleri uyarınca cezalandırılması; sanık ... hakkında; 5237 Sayılı Kanun'un 188 <BR> . maddesinin üçüncü fıkrası ile 53. ve 54. maddeleri uyarınca cezalandırılmaları istemiyle kamu davası açılmıştır. 2. İstanbul 2. Ağır Ceza Mahkemesi'nin 17.12.2015 tarihli ve 2012/6 Esas, 2015/418 Karar sayılı kararı ile sanık ... hakkında kullanmak için uyuşturucu madde kabul etmek veya bulundurmak suçundan 5237 Sayılı Kanun'un 192. maddesinin ikinci fıkrası uyarınca ceza verilmesine yer olmadığına, sanık ... hakkında uyuşturucu madde ticareti yapma suçundan 5271 Sayılı Kanun'un 223. maddesi ikinci fıkrası (e) bendi uyarınca beraatine karar vermiştir. II. TEMYİZ SEBEPLERİ Cumhuriyet savcısı 12.01.2016 tarihli temyiz talebinde "Sanık ...'ın Sanık ...'in kendisini uyuşturucuya alıştırdığını, uyuşturucu maddeyi hakkındaki evrak yaşı sebebi ile dosyadan ayrılan ... isimli şahıs vasıtası ile aldığını beyan ettiği, Kollukça SSÇ ... vasıtası ile sanık ...'den uyuşturucu madde aldırıldığı, bu nedenle, Sanık ...'in uyuşturucu madde bağımlısı olan sanık ...'a uyuşturucu madde temin edip sattığı, uyuşturucu maddeyi Sanık ...'a SSÇ ...'ın götürdüğü, her iki sanığın bu şekilde eylemlerinin subuta erdiği anlaşıldığından sanık ...'ın eylemine uyan TCK'nun 191/1 ,53 <BR>, sanık ...'in eylemine uyan TCK'nun188/3,4, 53 maddesi uyarınca cezalandırılması gerekirken yazılı şekilde hüküm kurulması, Kabule göre de; Sanık ...'ın TCK 192. Maddesinden yararlanma koşulları bulunmadığı, ihbar ettiği sanık ... hakkındaki ihbarın, yargılamanın beraatle sonuçlanması karşısında, asılsız olduğu anlaşılmasına rağmen, kullanmak için uyuşturucu madde almak suçunun sabit bulunmasına rağmen belirtilen şekilde hakkında ceza tayinine yer olmadığına karar verilmesi usul ve yasaya aykırı" olduğunu beyan etmiştir. III. OLAY VE OLGULAR Sanık ... hakkında, diğer sanık ...'ın soruşturma aşamasında müdafisiz verdiği ve yargılama aşamasında inkar ettiği ve hükme esas alınamayacak beyanı dışında mahkumiyetine yeterli yukarıda açıklanan kesin delil bulunmadığından sanığın beraatine, sanık ... hakkında uyuşturucu madde kullanma suçundan cezalandırılma istemiyle kamu davası açılmış ise de sanığın bu suç haberi alınmadan önce söz konusu maddeyi kimden ve nerede, ne zaman temin ettiği hususunda yetkili merciye haber vererek dosyası tefrik edilerek Çocuk Ağır Ceza Mahkemesinde görülen SSÇ ...'ın yakalanmasını ve uyuşturucu maddenin ele geçirilmesini sağladığı anlaşıldığından sanığa ceza verilmesine yer olmadığına karar verilmiştir. IV. GEREKÇE Kabul edilebilir bir temyiz başvurusu üzerine yapılan inceleme neticesinde; A. Sanık ... Hakkında Kurulan Hüküm Yönünden, Sanığın savunmasının alındığı 28.03.2012 tarihinden temyiz incelemesinin yapıldığı tarihe kadar geçen sürede, zamanaşımı süresinin dolduğu belirlenmekle, 1. Sanığın yargılama konusu eylemi için, 5237 Sayılı Kanun'un191 <BR>. maddesinin birinci fıkrası uyarınca belirlenecek cezanın türü ve üst haddine göre aynı Kanun'un 66. maddesinin birinci fıkrasının (e) bendi gereği 8 yıllık olağan zamanaşımı süresinin öngörüldüğü anlaşılmıştır. 2. 5237 Sayılı Kanun'un 66. maddesinin ikinci fıkrasının (e) bendi uyarınca zamanaşımı süresini kesen son işlemin sanığın savunmasının alındığı 28.03.2012 tarihi olduğu, temyiz incelemesinin tarihine kadar zamanaşımını kesen başkaca bir işlemin bulunmadığı ve bu tarihten, temyiz incelemesi tarihine kadar, 8 yıllık olağan zamanaşımı süresinin gerçekleşmiş olduğu belirlenmiştir. B. Sanık ... Hakkında Kurulan Hüküm Yönünden, İlk Derece Mahkemesi'nin suçun sübutuna ilişkin takdirinde bir isabetsizlik bulunmadığı anlaşılmakla Cumhuriyet savcısının temyiz sebepleri yerinde görülmemiş, hükümde açıklanan gerekçeler tüm dosya kapsamına göre hukuka uygun bulunmuştur. Yapılan duruşmaya, toplanıp karar yerinde gösterilen delillere, mahkemenin yargılama sonuçlarına uygun şekilde oluşan inanç ve takdirine, incelenen dava dosyası içeriğine göre, Cumhuriyet savcısının yerinde görülmeyen temyiz sebeplerinin reddine karar verilmesi gerektiği anlaşılmıştır. SONUÇ : A. Sanık ... Hakkında Kurulan Hüküm Yönünden, Gerekçe bölümünün (A) bendinde açıklanan nedenle İstanbul 2. Ağır Ceza Mahkemesi 17.12.2015 tarihli ve 2012/6 Esas, 2015/418 Karar sayılı kararına yönelik Cumhuriyet savcısının temyiz isteği yerinde görüldüğünden hükmün, 1412 Sayılı Kanun'un 321 <BR>. maddesi gereğince BOZULMASINA, bu husus yeniden yargılamayı gerektirmediğinden aynı Kanun'un 322. maddesinin birinci fıkrasının (1) numaralı bendinin verdiği yetkiye dayanılarak sanık hakkındaki kamu davasının 5271 Sayılı Kanun'un 223. maddesinin sekizinci fıkrası gereği gerçekleşen zamanaşımı nedeniyle, Tebliğnameye uygun olarak, oybirliğiyle DÜŞMESİNE, B. Sanık ... Hakkında Kurulan Hüküm Yönünden, Gerekçe bölümünde (B) bendinde açıklanan nedenle İstanbul 2. Ağır Ceza Mahkemesi 17.12.2015 tarihli ve 2012/6 Esas, 2015/418 Karar sayılı kararında Cumhuriyet savcısı tarafından öne sürelen temyiz sebepleri ve dikkate alınan sair hususlar yönünden herhangi bir hukuka ayrılık görülmediğinden Cumhuriyet savcısının temyiz isteminin reddiyle hükmün, Tebliğnameye uygun olarak oybirliğiyle ONANMASINA, Dava dosyasının, Mahkemesine gönderilmek üzere Yargıtay Cumhuriyet Başsavcılığına TEVDİİNE, 26.04.2023 tarihinde karar verildi. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 