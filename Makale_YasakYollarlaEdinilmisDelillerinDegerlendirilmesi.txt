CEZA MUHAKEMESİ HUKUKUNDA YASAK YOLLARLA EDİNİLMİŞ DELİLLERİN DEĞERLENDİRİLMESİ Yazarın Adı : BEYTULLAH ÇETİN,AV. Konya Barosu Avukatı Belge Türü : Makale Eserin Konusu : CEZA VE CEZA USUL HUKUKU, KARŞILAŞTIRMALI HUKUK KONYA,2015 İÇİNDEKİLER I) <BR>GİRİŞ <BR> II) <BR>YASAK <BR>DELİLLERİN <BR>DEĞERİ <BR>HUSUSUNDAKİ <BR>YAKLAŞIMLAR <BR> A) <BR>Mutlak <BR>Kabul <BR>Yaklaşımı <BR> B <BR>) <BR>Mutlak <BR>Değerlendirme <BR>Yasağı <BR> C <BR>) <BR>Esnek <BR>Yaklaşım <BR> III <BR>) <BR>MUKAYESELİ <BR>HUKUKTA <BR>SORUNA <BR>YAKLAŞIMLAR <BR> A ) <BR>Amerikan <BR>Hukuku'nda <BR>B)İngiliz <BR>Hukuku'nda <BR>C)Alman <BR>Hukuku'nda <BR>D)İsviçre <BR>Hukuku'nda <BR>E)Fransız <BR>Hukuku'nda <BR>F)İtalyan <BR>Hukuku'nda <BR> G) <BR>AİHM <BR>İçtihatları <BR>Esasına <BR>Göre <BR> IV) <BR>TÜRK <BR>CEZA <BR>MUHAKEMELERİ <BR>HUKUKU'NDA <BR>HUKUKA <BR>AYKIRI <BR>YOLLARLA <BR>EDİNİLMİŞ <BR>DELİLLERİN <BR>DEĞERİ <BR> A) <BR>Sanık <BR>Hakları <BR>Teorisi <BR> B) <BR>Mutlak <BR>Değerlendirme <BR>Yasağı <BR>Teorisi <BR> V) <BR>ÖZEL <BR>KİŞİLER <BR>TARAFINDAN <BR>ELDE <BR>EDİLEN <BR>HUKUKA <BR>AYKIRI <BR>DELİLLER <BR> VI <BR>) <BR>HUKUKA <BR>AYKIRI <BR>DELİLLER <BR>YOLUYLA <BR>ELDE <BR>EDİLEN <BR>DELİLLER <BR> VII <BR>) <BR>SONUÇ <BR> I) GİRİŞ Ceza muhakemesi, maddi ceza hukukunun ihlal edildiği iddiasının doğruluğunun araştırılması faaliyetidir. [1] <BR>Yargılama makamları bu faaliyeti icra ederken suç olduğu iddia edilen fiilin kim veya kimler tarafından, ne şekilde icra edildiğini tam ve doğru bir şekilde tespit etmek zorundadır. "Ceza muhakemesinin amacı hiçbir duraksamaya yer vermeyecek şekilde maddi gerçeğin ortaya çıkarılmasıdır. Bu araştırmada ,yani gerçeğe ulaşmada ,mantık yolunun izlenmesi gerekir. Gerçek; akla uygun ve realist, olayın bütününü veya bir parçasını temsil eden kanıtlardan veya kanıtların bütün olarak değerlendirilmesinden ortaya çıkarılmalıdır."[2] <BR> Ceza muhakemesi bir süreçtir. Bu sürece katılan sujelerin en temel ödevi maddi gerçeği açığa çıkarmaktır. Eğer işlenen fiil maddi ceza hukukunun "suç" olarak tanımladığı bir fiilse bu fiilin varlığının tam ve eksiksiz şekilde açığa çıkarılması cezalandırmanın ön şartıdır. Aksi halde fiilin bir suç oluşturmadığını tespit ile yargılamanın sonlandırılması gerekir. Maddi ceza hukukunun mevcut olaya uygulanmasını sağlayabilmek, olayın tam ve doğru olarak açığa çıkmasını, aydınlatılmasını gerektirir. Şüphesiz, tam bir kanaat oluşmadan hakim karar veremez, şüpheden sanık yararlanır. Hukukumuzda, deliller yoluyla gerçekleşecek olan fiili ispat faaliyeti neticesinde, hakimde "vicdani kanaat" oluştuysa cezalandırma yoluna gidilebilir. Aksi halde fail cezalandırılamaz. Bu süreçte ise hakim delilleri serbestçe takdir eder. Hakim delilleri serbestçe takdir etme yetkisiyle donatılmıştır. Muhakeme faaliyetinde, fiilin gerçekleşip gerçekleşmediği, eğer fiil gerçekleşmiş ise bu fiilin maddi ceza hukuku açısından"tipik" bir fiil olup olmadığı hususunu değerlendirir. Tipik bir fiilin gerçekleşmiş olduğu noktasında vicdani kanaate ulaşırsa sanığı cezalandırır.Vicdani kanaat, maddi uyuşmazlığı çözmeye yetkili makamın, aklını rehber yaparak ve hukukun belirlediği usul ve esaslar içinde kalarak, maddi olayın oluş biçimine dair ulaştığı, kendi açısından şüpheye yer vermeyen kanaattir. [3] <BR> Hakimin vicdani kanaate ulaşması için fiilin ispat edinmiş olması gerekir. İspat faaliyetini gerçekleştirmeyi amaçlayan merciiler iddialarını deliller aracılığı ile ispatlayabilirler. -İspat kavramının temel aracı olan delil,ceza normu içeren kanunlarda soyut olarak tanımlanan suçun,somut olayda gerçekleşip gerçekleşmediğini,gerçekleşmiş ise bu fiilin failini tespite ve ortaya çıkarmaya yönelik her türlü iz, eser, belge, kayıt vb. olarak tanımlanabilir.[4] <BR>-Delil, yargılama konusu olayı temsile ve mahkeme önünde canlandırmaya yarayan araçtır. [5] <BR> Kural olarak ceza muhakemesi sistemimizde her şey delil olabilir. Delil, -uyuşmazlığı oluşturan olayın bir parçasını ispat edebilecek nitelikte olmalı -(CMK 206/2-b) ve duyu organları yoluyla algılanabilecek maddi bir yapıya sahip olmalıdır. [6] <BR> Maddi gerçeğe ulaşma vasıtaları olan deliller tarihi gelişim safhası içerisinde birçok aşamadan geçerek günümüz modern yapısına ulaşabilmiştir. Yıllar boyunca devletler akıl dışı delillere itibar etmişlerdir.Örneğin sanığın elini kızgın yağa sokmuşlar , -yanmazsa suçsuz yanarsa suçludur kanaatine ulaşabilmişlerdir.Tarihi süreç içerisinde bunun yanlışlığını gören makamlar akılcı deliller yöntemini geliştirmişlerdir.[7] <BR> Bugünkü modern ceza muhakemelerinde her şey delil olabilir. -Ceza yargılamasının amacı maddi gerçeği açığa çıkarmaktır. Ancak bu devlet kurumu için en üst gaye ve mutlak bir amaç olamaz. -Maddi gerçeğin her ne pahasına olursa olsun araştırılması pek çok kişisel ve toplumsal değeri de tahrip edebilir.[8] <BR>-Bu ise modern toplum ve devler anlayışı ile bağdaşan bir tutum olamaz. İşte bu sebeplerin etkisiyle günümüz ceza muhakemeleri hukukunda delillerin belli başlı ortak özelliklere sahip olmaları gerekir. -Bunları; gerçekçilik,akılcılık,olayı temsil edicilik,ispat bakımından önemlilik ve hukuka aykırı olmamak şeklinde özetleyebiliriz .CMK 217/1' e göre hukukumuzda vicdani delil sistemi kabul edilmiştir.Buna göre "hakim kararını ancak duruşmaya getirilmiş ve huzurunda tartışılmış delillere dayandırabilir.Bu deliller hakimin vicdani kanaati ile serbestçe takdir edilir." Bu hükümde açıkça belirtildiği üzere hukukumuzda vicdani delil sistemi geçerlidir.Ancak CMK 217/2'ye göre "yüklenen suç hukuka uygun bir şekilde elde edilmiş her türlü delille ispat edilebilir." Bu hükme göre hukuka aykırı yollarla edinilmiş bir delil serbestçe takdir edilemez,bu delilin yargılamada kullanılması yasaktır.Hüküm vermek için mutlaka ulaşılması gereken vicdani kanaat safhasına yasak yollarla edinilen delillere dayanılarak ulaşılamaz. Bu hükümle hukukumuz olayı ispata yarayan her şeyi delil olabileceği kuralına bir istisna getirmiş ve hukuka aykırı yollarla edinilen delillerle yargılama yapılamayacağını açıkça düzenlemiştir Yasak yollarla edinilen delillerin değeri konusunda gerek Türk hukukunda gerekse yabancı hukuklarda birçok yaklaşım ileri sürülmüş ve buna dayalı olarak birçok farklı uygulama ortaya çıkmıştır. II) YASAK DELİLLERİN DEĞERİ HUSUSUNDAKİ YAKLAŞIMLAR Hukuka aykırı yol ve yöntemlerle edinilen delillerin değerlendirilmesi hususundaki yaklaşımlar, o devletin insan haklarına saygısı,suç ve ceza politikası,siyasi rejimin hukuka bakış açısı gibi konularda doğrudan doğruya ilgilidir.Bu konuyla ilgili teoride genel olarak üç tip yaklaşım vardır: [9] <BR> A) Mutlak Kabul Yaklaşımı Bu yaklaşımı esas alan bir ceza muhakemesinde her ne şekilde elde edilmiş olursa olsun, her türlü bulgu delil olarak değerlendirilebilir.Bu tip sistemlerin esasını,her ne pahasına olursa olsun maddi gerçeğe ulaşma düşüncesi oluşturur. Bu yaklaşımın ilk argümanı ceza muhakemesinin yegane amacının maddi gerçeğe ulaşmak olduğu, yargılama makamlarının isnat edilen fiilin işlenip işlenmediğini tam ve doğru şekilde ispat edebilmek için, nasıl elde edilirse edilsin,ilgili ve faydalı bütün delillerin kullanılması düşüncesidir. [10]İkinci olarak ceza muhakemesinde yasak delillerin değeri konusunun ikincil bir uyuşmazlık olduğu ve asli uyuşmazlık olan maddi fiilin yargılamasını geciktireceği fikri öne sürülmüştür. Ayrıca bu yaklaşıma göre suçluların yargılanmasında kamu menfaati vardır ve bu yaklaşım toplumdaki suç olgusunu azaltır.[11] <BR> Mutlak kabul yaklaşımı devletin yargılama faaliyetlerini yürütmeye başladığı ilk dönemlerde uygulanan bir yaklaşım olmuştur. Devlet, ilk ortaya çıktığı ilkel dönemlerinde yargılama faaliyetlerinde bulunmadığından, delil yasaklarından söz etmek mümkün değildir. Devletin yargılama faaliyetlerine başladığı ilk dönemlerde deliller konusunda bir sınırlandırma yapılmamış ve "hukuka aykırı elde edilmiş delil,aykırı elde edilmemiş gibi değerlendirilir" ilkesiyle hareket edilmiştir. [12] <BR> Süreç içinde kanuni delil sistemini kabul eden İslam Hukuku gibi istisnalar bir tarafa bırakılırsa,18. yy özgürlükçü akımlarının doğuşuna kadar delillere sınırlandırma getirilmesi anlayışı doğmamıştır. Özellikle ortaçağ Avrupası'nda işkence yoğun ve meşru bir şekilde uygulana gelmiştir.[13] <BR> Avrupa'da 18. yy'da başlayan özgürlükçü akımlar, özellikle işkence ile delil elde edilmesine tepki olarak,delil elde edilmesi ve değerlendirilmesinde sınırlandırılmaya gidilmesi görüşünü zamanla gündeme getirmiştir.[14] <BR>O dönemde İsveç, Prusya gibi ülkeler işkenceyi yasaklamıştır. Amerika'da 1776'da kabul edilen Haklar Bildirgesinin 8.maddesi ve 1789 Fransız Devriminden sonra ilan edilen İnsan ve Yurttaş Hakları Bildirgesi ile işkence, her türlü kötü muamele ve sert davranış yasaklanmıştır.[15] <BR>İnsan hak ve hürriyetlerini koruyucu yaklaşımlar zaman içinde yayılarak güçlenmiş ve hemen hemen her ülkenin ceza yargılaması sistemini etkilemiştir. Günümüz uygar hukuklarında mutlak kabul yaklaşımının benimsenmesi bir çok yönden eleştirilmektedir. Bu yaklaşımın mahkemeleri hukuka aykırı davranan kurumlar olarak göstereceği, hukuka aykırılığı meşru hale getireceği,halkın hukuka olan saygısını azaltacağı,kolluğu tembelleştireceği belirtilmektedir.[16] <BR> Ayrıca bu tip bir sistem yasa koyucunun delil elde etme konusunda koyduğu kuralların bertaraf edilmesi ve fiilen uygulanmaması sonucunu doğurur. İnsan hakları ve hukuk devleti esaslarına bağlı demokratik bir toplumun ceza yargılamasında delil elde etme ve değerlendirme gibi hassas ve temel haklara doğrudan müdahale edilebilecek bir konuda, mutlak kabul yaklaşımını kabul etmek uygun görülmemektedir.[17] <BR> B ) Mutlak Değerlendirme Yasağı Ceza muhakemesi var olduğu iddia edilen suç fiilinin ispatlanıp cezalandırılması amacını taşıyan bir faaliyettir. Bu faaliyeti icra eden makamlar iddialarını delil adı verilen vasıtalarla ispat etmeye çalışırlar. Hem, maddi ceza normlarını barındıran ceza hukuku, hem de bu normların faillere uygulanmasını amaçlayan ceza yargılaması hukuku, temel hak ve hürriyetlere doğrudan doğruya müdahale eden hukuk dallarıdır. Bu esastan hareketle kanun koyucular, delil elde etme amacı ile hareket eden ve ispatı amaçlayan makamları sınırlandırmışlardır. Devletin amacı her ne pahasına olursa olsun cezalandırma olmadığından temel hakları koruyucu yasalara gereksinim duyulmaktadır. Mutlak değerlendirme yasağına uygun olarak icra edilen bir yargılama faaliyetinde kanuna aykırı hiçbir bulgu delil olarak kabul edilemez. Bu yaklaşımı haklı çıkarmak için birçok teori ileri sürülmüştür: Kişisel hak teorisine göre, yasak delillerin değerlendirilmemesi kişiye tanınan anayasal bir haktır. Bu hak kavramsal ve etik olarak kişinin kolluğun anayasaya aykırı davranışlarına maruz kalmama ve dürüst yargılanma hakkının bir parçasıdır. Vatandaşlar hukuka aykırı eylemlere karşı güvencede olma hakkına sahiptir. Bu onlara tanınan anayasal hakkın uygulamadaki tezahürüdür.[18] <BR>[19] <BR> Güvenilmezlik teorisine göre, delillerin güvenilir olmadıklarında değerlendirme dışında tutulmaları gerekir. Bu hak sanığın dürüst yargılanma hakkının bir sonucudur. Delilin güvenilir olmadığına dair bir risk varsa sanık mahkum edilmemelidir, aksi uygulama sanığın haksız mahkumiyetine yol açabilir. Bu riski azaltmak için güvenilmez, hukuka aykırı deliller değerlendirme dışı tutulmalıdır. [20] <BR> Koruma teorisi, sanığın haklarını koruma amacı ile tahsis edilen kuralların ihlali sonucunda elde edilen delillerin kullanılamaması esasına dayanır. Buna göre bu deliller yargılama dışı tutulduğunda, sanık sanki hak ihlalleri hiç gerçekleşmemiş gibi bir konumda olacaktır.[21] <BR> Caydırma teorisi ise kolluk makamlarını hukuka aykırı yol ve yöntemlerden caydırma, onları hukuka uygun davranma, ceza muhakemesi kurallarını ihlal etmekten kolluğu sakındırma amacı güden bir düşüncedir. [22]Şüphesiz delil elde etmek amacıyla çalışan makamlar, her ne pahasına olursa olsun delil elde etmek amacıyla faaliyette bulunabilirler. Bu faaliyetleri esnasında girişecekleri davranışlar, yasak delillerin değerlendirilmeye alındığı bir hukuk sisteminde, çok çeşitli hukuka aykırılıklar doğurabilir. Hukukun doğru uygulanması yerine delilin elde edilmesi kaygısı taşıyan kolluk makamlarının hukuku "gereksiz bir prosedür" olarak göreceği ve kendi usulleri ile delil elde etmeye çalışacakları açıktır. Bu konuda ileri sürülen başka bir teori de yargının haysiyeti teorisidir. Buna göre hukuka aykırı bir yöntemle edinilen delil, her şeyden önce hukuka olan saygıyı devam ettirebilmek için değerlendirme dışı tutulmalıdır. Eğer devlet bizzat bir kanun ihlalcisi olursa bu, hukuku küçümsemeyi doğurur. Herkes kendisi için bir hukuk yaratma gayreti içine girer ve bu bir anarşidir. Ayrıca totaliter idarenin gelişimini engellemek için de bu şekilde elde edilen deliller değerlendirilmemelidir.[23]Yasak yollarla edinilen delilleri reddetmek mahkemeleri meşrulaştırmış olur. Mutlak değerlendirme yasağını öngören yaklaşımlar da eleştirilmiştir. İlk olarak bu durumun mahkumiyeti gerektirecek delillerin yargılamada kullanılamaması sonucunu doğuracağı belirtilmiştir. Ayrıca bu kural delil ortaya çıktıktan, suçlu belli olduktan sonra kullanılacağı için sadece suçlu lehine bir mekanizma oluşturduğu ve suçsuz kimseleri korumadığı, bu kuralın suçluluğu arttıracağı, halkın hukuka ve yargıya olan saygı ve güveninin azalacağı yönünde eleştiriler belirtilmiştir. [24] <BR> C ) Esnek Yaklaşım Bu yaklaşım hukuka aykırı yollarla edinilen delillerin değeri konusunda sabit bir kural koymak yerine, her davada hakimin yarışan menfaatleri esas almak suretiyle karar vermesi düşüncesine dayanır. Buna göre yasak delillerin değeri konusunda hakimin açıkça bir takdir yetkisi olmalı, değerlendirip değerlendirmeme konusunda takdir yetkisine sahip olan hakim Bu kural mutlak değerlendirmeyi esas alan polis devleti yaratabilecek olan mutlak kabul yaklaşımının ve mutlak reddetmeyi gerektiren ancak kamu düzenini ve suçlulukla mücadeleyi zayıflatan mutlak değerlendirme yasağının sakıncalarını giderebilir. Ancak takdirin kullanımını düzenleyecek ana çizgiler belirtilmedikçe bu yaklaşım da özensiz ve karmaşık bir sistem yaratabilir.[25] <BR>Ayrıca bu tip bir sistem benzer olaylarda farklı hakimlerin farklı kararlar vermesi sonucunu doğurabilir ki bu durum hukuki birlik ve adalet ile bağdaşmayan sonuçlar meydana getirir. III ) MUKAYESELİ HUKUKTA SORUNA YAKLAŞIMLAR A ) Amerikan Hukuku'nda Öncelikle belirtmek gerekir ki Amerikan hukuku ile Kıta Avrupası hukuku birbirinden farklıdır. Amerikan hukuku "case law" esasına dayanır ve bu düşünce ile yorum yapılır. Burada da yazılı hukuk mevcuttur ancak bu sistem daha çok uygulamaya dayalıdır. Karar verilirken daha önceki mahkeme kararları, yazılı kurallar, hukukun genel ilkeleri ve adalet gözetilir.[26] <BR> Hukuka aykırı deliller kavramının kaynağı Amerikan hukukudur. [27]Amerikan hukuku, mutlak değerlendirme yasağı esasını benimser.1961 yılına kadar sadece federal mahkemeler bakımından etkili olan yasak 1961'den sonra eyalet mahkemelerinde de kabul edilmeye başlanmıştır.[28] <BR> Mutlak değerlendirme yasağının sıkı sıkıya uygulandığı bir davada yüksek mahkeme hukuka aykırı yollarla edinilen evrakın delil olamayacağına hükmetmiştir.(Body v. United States davası) [29] <BR> Bu sistemde hakimlerin takdir hakkı yoktur.Bir delil her ne şekilde olursa olsun,hukuka aykırı yol ve yöntemlerle elde edilmiş ve değerlendirilmiş olduğu zaman bu, temyiz için yeterlidir.Başkaca inceleme aranmaz. [30] <BR> Esasen Anglo-Amerikan ceza adalet sisteminde hukuka aykırı yollarla edinilen delillerin değerlendirilemeyeceği kuralının katı bir şekilde uygulanması eleştirilere sebep olmuştur.Çünkü bu durum adalet sistemini kilitleyebilir ve toplumdaki adalet hissini inciten sonuçlar doğurabilir.[31]Bu sebeple özellikle 1960 ila 70'li yıllarda verdiği kararlarında temel haklar konusunda kanuna aykırı delillere değer vermeyen ve onları kesinlikle reddeden yüksek mahkeme, 1970'lerden sonra daha ihtiyatlı davranmaya başlamıştır.[32] <BR> "İyi niyet istisnası" olarak adlandırılan durumda, polis arama izni makul şüpheye dayanmamasına rağmen mahkemeden alınan karar ile yapılan aramada uyuşturucu bulmuştur.Bu delili esas almayan yerel mahkemenin kararını bozan yüksek mahkeme, mevcut arama iznine dayanarak inanç ve iyi niyetle hareket eden memurun elde ettiği delilin kullanılmasına hükmetmiştir.[33] <BR> "Kaçınılmaz buluş" denen istisnaya göre de yasal olmayan sorgu sonucu bulunan ceset delil olmalıdır.Çünkü kolluk, sorgu olmasa da somut olayda o delili bulabilecek durumdadır.[34] <BR> "Kamu güvenliği kuralı" denen durumda ise usulsüzlük kamu güvenliğini korumak için olduysa hukuka aykırı yolla elde edilen delil yargılamaya esas alınabilmelidir. Yüksek mahkeme, kelepçelendikten sonra ancak kişiyi hakları konusunda bilgilendirmeden önce memurun silahın yerini sorması ve kişinin bunu açıklaması durumunda bu delilin geçerli olması gerektiğine hükmetmiştir.[35] <BR> Görülüyor ki son dönemde yüksek mahkeme olay bazında inceleme yapmakta, yarar dengesini gözetmektedir. [36] <BR>Amerikan yüksek mahkemesi de her türlü usule aykırılığın mutlak red sebebi sayıldığı anlayışı yumuşatma eğilimindedir. B)İngiliz Hukuku'nda Eski Birleşik Krallık hukuku özellikle 18. yy' a kadar her türlü delilin kabul edildiği bir sistemdi. [37] <BR>Ancak günümüzde esnek yaklaşım benimsenmektedir. Hakime yasak delilleri değerlendirmede takdir hakkı veren Common Law ise 1984'te yürürlüğe giren Polis ve Ceza Delil Yasası (The Police and Criminal Evidence Act) ile bu hususu ilkesel olarak düzenlemiştir. [38]Buna göre hakim takdir hakkını kullanırken muhakemenin dürüstlüğü esasını gözetir. Eğer hukuka aykırılık halinde o delilin kabul edilmesi mahkemenin dürüstlüğünü ağır şekilde etkiliyorsa o delil kabul edilmez, aksi halde delil kabul edilebilir. Hakimin takdir yetkisi vardır.[39] <BR> C)Alman Hukuku'nda Yasak delillerin değeri hususu Alman hukukunda çok tartışılmış bir mevzudur. Alman Ceza Usul Kanunu'nun 136. maddesinin 3. fıkrası uygun olmayan yöntemler ile ikrarı yasaklar. Ancak temelde konu içtihatlara dayanan, karmaşık bir görünümdedir.[40] <BR>Yani sadece bazı yollarla (işkence, baskı, özgür iradeyi etkileme gibi) delil elde edilmesi yasaklanmıştır. Ancak diğer elde edilme şekilleri ile ilgili bir yasak yoktur.[41] <BR> Bu sorunu "haklar alanı teorisi" adı verilen bir ölçütle çözmeyi uygun bulan Alman yüksek mahkemesi, özellikle delil elde edilirken bulunulan ihlalin sanığın hak alanını önemli ölçüde ihlal edip etmediğine bakmaktadır.[42]Hukuka aykırılık haklar alanını ihlal ediyorsa delil değerlendirilemez, eğer ihlal yoksa o delil değerlendirilebilir. Hak ihlali yoksa delil, değerlendirme kapsamı dışına alınmamalıdır.[43] <BR>Ayrıca "ihlal edilen kuralın koruduğu menfaat" görüşü temel hakların ihlali ile ulaşılacak delilleri yasaklama yoluna giderken, "hakların dengelenmesi" görüşü her somut olayda ayrı ayrı değerlendirme yapmayı öngörür. Bir tarafa sanığın ihlal edilen çıkarı, diğer tarafa suç isnadının kamuda yarattığı zarar konur, hakkaniyete göre bir yargılama yapılır.[44] <BR> Alman yüksek mahkemesine göre tanıklıktan çekilme haklarının hatırlatılmaması tanıklığı hukuka aykırı kılar. Açıklanan bir devlet sırrı, sır olma niteliğini kaybettiğinden artık kullanılabilir. Gizli kaydedilen konuşmalar kullanılamaz. Susma hakkı hatırlatılmadan elde edilen ifadeler delil olarak kullanılamaz.[45] <BR> D)İsviçre Hukuku'nda Bu sistem değişik bir yol benimser ve yasak delillerin geçersizliğinden doğacak sakıncaları azaltmaya çalışır. Yasak yollarla edinilen delilleri; kanuna aykırı edinilen deliller ve düzen kurallarına aykırı edinilen olarak ikiye ayırır. Kanuna aykırılık ve düzensizlik arasında bir ayırım yapar. Düzensizlik hali bir şekil kuralının ihlalidir ve edinilen delili geçersiz hale getirmez. Kanuna aykırılık ise önemli bir hakkın ihlalidir ve edinilen delili otomatik olarak geçersiz hale getirir. [46] <BR> E)Fransız Hukuku'nda 1993'te yapılan kanun bu konuyu düzenlemiştir. Buna göre iki tip geçersizlik vardır: Kanuna aykırı normun geçersiz olduğu ve kanunun öngörmemesine rağmen önemli bir normun ihlali ile elde edilen delilin karara dayanak yapılamayacağı kuralı.[47]Her iki durumda da hukuka aykırı yollarla edinilen delil geçersizdir. F)İtalyan Hukuku'nda Hukuka aykırı yollarla edinilmiş deliller İtalyan hukukunda da kullanılamazlar. Bu esası düzenleyen İtalyan Ceza Usul Kanunu'nun 191. maddesine göre: "Kanunun koyduğu yasakların ihlali ile elde edilen deliller kullanılamaz (fıkra 1) Kullanılamazlık yargılamanın her derece ve safhasında resen dikkate alınır. (fıkra 2) [48] <BR>Burada Türk hukukunda da olduğu gibi ( CMK 218/2 ) mutlak yasaklılık hali kanunen düzenlenmiştir. Zımni delil yasağı kabul edilemez. Ayrıca delil elde etme konusundaki bir yasak açıkça var olmalı, kanun tarafından belirlilik esasına göre düzenlenmiş olmalıdır. [49] <BR> G) AİHM İçtihatları Esasına Göre Hukuka aykırı yollarla edinilmiş delillerin değeri hususunda AİHS'de açık hüküm bulunmamaktadır. Özellikle AİHS'in 2,3,5,6,7,8,9,13,17 ve 18. maddeleri konu ile dolaylı olarak ilgilidir. AİHS 6, adil yargılanma hakkını düzenlemektedir. AİHM bu husustaki içtihatlarında genel olarak sözleşmenin güvence altına aldığı hak ve özgürlükleri çiğnememek kaydıyla, delillerin geçerliliği konusunu ulusal mevzuat ve makamlara bırakmaktadır. Mahkeme bu hususta bir ilke karar vermenin mümkün olmadığını belirtmektedir. [50] <BR> IV) TÜRK CEZA MUHAKEMELERİ HUKUKU'NDA HUKUKA AYKIRI YOLLARLA EDİNİLMİŞ DELİLLERİN DEĞERİ Türk hukuk uygulamasında yasak delillerin değerlendirilmesi hususunda CMUK döneminde 1992 yılına kadar bir düzenleme mevcut değildi. 1992 değişikliği ile CMUK'a biri özel diğeri genel değerlendirme yasağı öngören iki hüküm eklenmiştir.[51]CMUK 135a' ya göre: "İfade verenin veya sanığın beyanı özgür iradeye dayanmalıdır. Bunu engelleyici nitelikte kötü davranma, işkence, zorla ilaç verme, yorma, aldatma, bedensel cebir ve şiddete başvurma, bazı araçlar uygulama gibi iradeyi bozan bedeni veya ruhi müdahaleler yapılamaz.-Kanuna aykırı bir menfaat vaat edilemez.-yukarıdaki fıkralarda belirtilen yasak yöntemlerle elde edilen ifadeler rıza olsa dahi delil olarak değerlendirilemez." CMUK 254/2' ye göre ise: "Soruşturma ve kovuşturma organlarının hukuka aykırı şekilde elde ettikleri deliller hükme esas alınamaz." 1992 yılında 3842 sayılı yasa ile gerçekleştirilen bu CMUK değişikliği ile insan hakları konusunda, şüphesiz, çok önemli bir adım atılmıştır. Bu hükümler ile, bir taraftan. m. 135a ile delil elde etme konusunda önemli prensipler getirilmiş diğer taraftan m.254/2 ile de genel olarak bunların yargılamaya esas alınamayacağı öngörülmüştür. Ancak ifade tarzından ötürü m.254/2 tartışılagelmiştir. Mutlak bir değerlendirme yasağı öngören bu hüküm soruşturma ve kovuşturma organlarına hitap etmekteydi. Örmeğin, özel kişilerin veya tarafların elde edeceği hukuka aykırı deliller kullanılabilmekteydi. İkinci olarak "hükme esas alınamaz" ibaresi mevcut olduğundan hüküm dışındaki tutuklama kararı gibi muhakeme işlemlerine esas alınabiliyordu. Ayrıca yasak deliller yoluyla elde edilen deliller konusu da açık değildi. 3.10 2001 tarih ve 4709 sayılı kanun ile "Kanuna aykırı olarak elde edilmiş bulgular delil olarak kabul edilemez" denilerek bu hüküm AY 38' e eklenmiş, konu anayasal güvence altına alınmıştır. Türk delil hukukunda büyük bir yenilik doğuran bu hüküm ile ".......... delil olarak kabul edilemez" hükmü karşısında CMUK 254/2' nin Anayasa'ya aykırılığı gündeme gelmiştir. 5271 sayılı CMK ise ilga ettiği CMUK' taki düzenlemeyi daha da ilerletmiştir. CMK 217/2' ye göre "Yüklenen suç, hukuka uygun şekilde elde edilmiş her türlü delille ispat edilebilir." Hükmün mefhumu muhalifinden hukuka aykırı şekilde elde edilen delillerle ispat faaliyetinin gerçekleştirilemeyeceği anlaşılır. Gene CMK 206/2-a' ya göre delil kanuna aykırı olarak elde edilmişse reddolunur. Hukuka kesin aykırılık hallerini düzenleyen CMK 289. maddenin i) hükmüne göre, hükmün hukuka aykırı yöntemlerle elde edilen delile dayanması mutlak bozma sebebidir. Türk hukuk uygulamasında ise CMK 217/2'nin de tartışıldığını görmekteyiz: A) Sanık Hakları Teorisi Bu görüşten hareketle maddeyi yorumlama eğiliminde olan müelliflere göre hukuka maddi aykırılık-şekli aykırılık ayırımı yapılmalı ve basit şekli aykırılıklar sonucu edinilen deliller yargılamada kullanılabilmelidir.Mutlak aykırılık durumunda ise delil yargılamada kullanılmamalıdır. Doktrinde Öztürk'e göre; AY 38/6 hükmü mutlak olarak değerlendirilmemelidir, aksi durum "herhangi bir hakkın ihlal edilmediği her türlü basit şekli aykırılıkların da mutlak bozma sebebi sayılmasını gerektireceğinden uzun vadede son derece ağır sonuçların doğmasına yol açabilir" [52] <BR>Müellife göre, her şekli aykırılığın hak ihlaline yol açacağı iddiası somut gerçeklerle bağdaşmaz. Örneğin gündüz yapılması gereken aramanın gece yapılması ve başkaca da bir hukuka aykırılık olmaması durumunda hak ihlali meydana gelmez. Hakim veya cumhuriyet savcısı olmadan yapılan bir aramada ihtiyar heyeti veya komşulardan iki kişinin hazır bulunması gerektiği hükmüne rağmen bir kişinin hazır bulunması hak ihlali ihlali yaratmaz. [53] <BR>Bu tip basit şekli aykırılıkların mutlak bozma sebebi sayılması çok ağır sonuçlar doğurabilir. Alt yapısı ve adli kolluk teşkilatı çok iyi olan ülkelerde bile basit şekli aykırılıklar ve hatta maddi aykırılıklar görülürken ülkemiz gibi alt yapısı zayıf bir ülkede mutlak yasaklılık düşüncesi ile hareket etmek ceza muhakemelerinde yargılamayı olanaksız hale getirebilir. [54]Bu tip basit aykırılıkların değerlendirme kapsamına girmesi, bu delil yoluyla elde edilen delilleri de kullanılamaz hale getirebilir. Ayrıca yargılama kilitlenerek mağdurun ve suçtan zarar görenin yargılamaya olan güveni sarsılacağından kişileri öç almaya itebilir. [55]Suçlu oldukları bilinen ancak şekli aykırılıklardan dolayı yargılanamayan kişiler toplum güvenliğini tehlikeye düşürür. Ayrıca mağduru veya suçtan zarar göreni değil faili dikkate alan çözümler hukuk devleti ilkesine uygun düşmez. [56] <BR> Doktrinde Kunter/Yenisey/Nuhoğlu'na göre "hukuka aykırı yöntemlerle elde edilen deliller, kovuşturma organları tarafından yapılan işleme ve bu işlemin kanunla düzenlenmesi ile korunmak istenen hukuki menfaate göre tasnif edilmelidir." [57] <BR>Müelliflere göre hukuka aykırılığın tespitinde şekli aykırılıklar nazara alınmamalı, aykırılığın öze dair olup olmadığı incelenmelidir. Mahkemenin takdirine bırakılması gereken bu delil, adil yargılanma hakkını ihlal etmeyecekse hukuka aykırı olsa dahi kullanılabilmelidir.[58] <BR> Bu görüşe göre, "devlet sanığa bütün haklarını sağlamak mecburiyetindedir: i)Dürüst yargılanma hakkı kapsamına giren temel sanık hakları sağlanmadan elde edilen veya ii)yetki sınırı aşılarak veya iii)kanunun önceden elde edilmesini yasaklamış olduğu halde elde edilen deliller, hukuka aykırı yöntemlerle elde edilen delil olur"[59] <BR> Centel/Zafer'e göre de, delilin yasak yollarla elde edildiğini kabulden sonra, bu hukuka aykırılığın hangi hukuk kuralını ihlal ettiği araştırılmalıdır. Sanık haklarını korumayan şekli aykırılıklar,yasak delillerin değerlendirilmesi konusu kapsamına girmez. [60]Esasa dair bir aykırılık tespit edildiğinde delilin kullanılıp kullanılamayacağı tartışılır: sanık haklarını koruyan bir hükmün ihlali varsa delil değerlendirilmez.Aksi halde delil değerlendirilebilir.[61] <BR> Mutlak değerlendirme yasağı-nispi değerlendirme yasağı ayrımı yapan yazarlar, örneğin, ifade ve sorgu yöntemlerine uyulmadan alınan ifade ve sorgunun ( CMK 147-148 ) mutlak değerlendirme yasağı kapsamına alınıp değerlendirilemeyeceğini savunurken somut olayda birey-toplum çıkarı arasındaki dengeye göre ulaşılan bir yasağın da nispi değerlendirme yasağı kapsamında incelenip elde edilen bulguların değerlendirilmesi gerektiği sonucuna ulaşmışlardır.[62] <BR> Yargıtayımız da sanık haklarını teorisini esas alarak bazı kararlar vermektedir. 2007 tarihli bir kararında [63] <BR>olay; tescilli bornozların tescilli olmayan kaçak şekilde üretilip satılması ile ilgilidir. Olayda arama iki adet polis memuru, müşteki vekili ve sanığın katılımıyla gerçekleşmiştir. Yasanın emrettiği, cumhuriyet savcısı veya ihtiyar heyetinden iki kişi veya iki komşu hazır bulundurulmamıştır. Yargıtay doktrindeki sanık hakları teorisine mensup yazarların görüşlerine dayanarak : "illiyet bağı, etkileme gücü ve hak ihlali kriterine yer vermeden yapılan bir değerlendirmenin, herhangi bir hakkın ihlal edilmediği her türlü basit şekli aykırılıkların da mutlak bozma sebebi sayılmasını gerektireceği için, böyle bir yaklaşımın son derece ağır sonuçlar yaratacağını" belirtmiştir. Aynı kararda Yargıtay: "Usulüne göre alınmış arama kararına istinaden herhangi bir hak ihlaline neden olunmadan yapılan arama sonucunda ele geçen delillerin, sırf arama sırasında bulunması gereken kişilerin orada bulundurulmaması suretiyle, şekle aykırı hareket edildiğinden bahisle, hukuka aykırı şekilde elde edilmiş delil sayılmaları ve mahkumiyet hükmüne dayanak teşkil edememeleri kabul edilemez" şeklinde hükmetmiştir. (YCGK, 26.06.2007, 7/147-159) B) Mutlak Değerlendirme Yasağı Teorisi Esasen bu görüş, hukuka aykırı yol ve yöntemlerle elde edilmiş delillerin mutlak surette reddedilmesi, yargılamanın hiçbir safhasında kullanılamaması esasına dayanır. Bu yorum tarzına göre bir delil, kanunda elde edilmesi konusundaki düzenlemeye aykırı şekilde elde edildiyse mutlak surette kullanılamaz. Hukuka aykırılık maddi aykırılık-şekli aykırılık şeklinde vasıflandırılamaz. Her türlü aykırılık delili sakatlar ve kullanılamaz hale getirir. Doktrinde Şen, ancak hukuk kurallarının belirlediği usul ve esaslara uygun şekilde toplanan delillerin yargılamada kullanılabileceğini, hukuk devleti ilkesi ve dürüst yargılanma hakkının bunu gerektirdiğini belirtir. [64]Müellife göre hukuka aykırılık, hukuk kurallarına uygun olmamak anlamına gelir. Bir suç teşkil etsin yada etmesin, hukuka aykırı bir fiil neticesinde elde edilen delil, "önemsiz hukuka aykırılık", "küçük hukuka aykırılık" ya da "sanık haklarını ihlal etmeyen hukuka aykırılık" gibi subjektif kıstaslar ortaya konularak hukuka uygun bir hale getirilemez. [65] <BR> Delil toplamaya ilişkin kurallar eksik ve yetersiz olsa bile, suç işlediği iddia edilen sanığa ithamda bulunulurken ve onu yargılarken,bu işlemi gerçekleştiren adli makamların öncelikle hukuka uygun davranmaları gerekir. Aksi halde hukuk kurallarına ihtiyaç yoktur.Sırf sanığı mahkum etmeyi amaçlayan ve ceza normlarına riayet etmeden delil elde etmek ve yargılamada değerlendirmek, her zaman keyfiliği ve kişi hak ve hürriyetlerine ciddi tecavüzleri doğurur. [66] <BR> "Hukuka aykırılık" kavramı tüm hukuk kurallarını kapsar, bir hukuka uygunluk sebebi olmadıkça CMK dışında bile olsa, bir hukuk kuralına aykırılık delili hukuka aykırı delil haline getirir. [67] <BR> Koca'ya göre, amacı maddi gerçeği araştırmak ve ortaya çıkarmak olan ceza muhakemesinde bu işlem deliller yoluyla gerçekleştirilebilir.Bir hukuk devleti, ceza muhakemesinde, delillerin elde edilmesine dair kurallar tahsis etmiştir. Maddi gerçeğe ulaşmanın nihai amaç olmadığı, insan haysiyeti, savunma hakkı gibi değerlerin korunmasının daha üstün bir amaç olduğu açıktır. Bu esaslar dahilinde insan haysiyeti hiçbir zaman feda edilemez. Bu esaslar dahilinde ceza muhakemesinin başından sonuna dek hukuka uygun şekilde yapılmasının güvencesi olan düzenleme, mutlak olarak kabul edilmelidir.[68] <BR> Yurtcan'a göre de,bir yargılama kuralı, delil toplama kuralı niteliği taşıyorsa, artık bu kuralın yargılamaya etkisi tartışılamaz, bu sonuç mutlaktır.Bu kurala aykırılık mutlak hukuka aykırılık sonucunu doğurur. Yazara göre bu görüş CMK 289 ile de perçinlenmiştir. Bu kural ile "hükmün hukuka aykırı yöntemlerle elde edilen delile dayanması" mutlak bozma sebebidir. Bu hükme rağmen, yasak delillerin hükümdeki sonucu etkilemesi-etkilememesi tartışması yapılamaz. [69] <BR> Hukuka aykırı delillerin yargılamada kullanılamayacağını belirten Yarsuvat da, aksi fikirdeki bir Yargıtay kararına yazılan muhalefet şerhini aktararak fikrini desteklemiştir: Muhalefet şerhi yazan hakimler S.Çilesiz ve S.Saka' ya göre," sanığın hissettiği bu baskı ve köşeye sıkışmışlık CMUK 135a' da sayılan yasak yöntemler arasında bulunmamakla birlikte hukuka aykırı arama ile elde edilen delilden yani arama sonucu bulunan hint kenevirlerinin bulunduğuna dair tutanağın kendisine her ifade alınışında gösterilmesinden kaynaklanmaktadır. Böylece sanıktan hukuka aykırı elde edilmiş delil sayesinde itiraf delili elde edilmiş, sanığın kendisini suçlaması sağlanmıştır.İtiraf dolaylı yoldan hukuka aykırı elde edilmiştir. CMUK 254/2' ye göre bu itiraf hükme esas alınmamalıdır."[70]demektedir. V) ÖZEL KİŞİLER TARAFINDAN ELDE EDİLEN HUKUKA AYKIRI DELİLLER Ceza yargılaması hukukunda, ispat ve sonucunda hüküm verilebilmesi için "ispata yarayan her şey" olarak tanımlanabilecek olan delillere ihtiyaç vardır. Gerek yargılama makamları gerekse olaydan menfaati olan kişiler delil elde etmeye çalışırlar. Bu amaç doğrultusunda edinilen delilin kim tarafından edinildiği önem taşımaz. Özel kişiler de delil elde edebilir ve bunlar da yargılama makamlarınca kullanılır. CMK öncesinde, 1992'den sonra yürürlükte olan CMUK 254/2'ye göre "Soruşturma ve kovuşturma organlarının hukuka aykırı şekilde elde ettikleri deliller hükme esas alınamaz" idi. Bu hüküm özel kişilerce elde edilen deliller konusunda çok tartışılmıştır. Kanun soruşturma ve kovuşturma organlarından bahsettiğinden, özel kişilerin ele geçirdiği yasak deliller kullanılabilmiştir. Bu ise kanunun var oluş amacı olan temel hak ve özgürlüklerin korunması anlayışı ile uyum içinde değildi. CMK 217/2 ise mutlak bir yaklaşım sergilemiştir. Kanun " .......... hukuka uygun şekilde edinilmiş her türlü delil ile" ispattan bahsetmiştir.Yani buradaki hüküm açıkça delil elde eden soruşturma-kovuşturma makamlarını ve özel kişileri de bağlar hale getirilmiştir. Erman'dan atfen aktaran Kaymaz CMUK dönemindeki durumu açıklarken, soruşturma ve kovuşturma makamlarınca başvurulabilmesi yasak olan bu yolun, özel kişilere açılmasının izahı güç bir çelişki olacağını, bu durumun bazı tehlikeli sonuçlar doğurabileceğini belirtmiştir. Bu durumda, zabıta hukuka uygun delil elde etmek için kendi elemanları yerine hırsızları kullanabilir veya zabıta, sahip olduğu hukuka aykırı bir delili bir televizyon kanalına verip onun tarafından açıklandıktan sonra delili kullanma yoluna gidebilir.[71] <BR> Bu gün ise gerek AY 38/6, gerekse CMK 217/2 açıktır. Devletin kişiyi koruma görevi bireysel saldırılara karşı da mevcuttur. Bu tip saldırılar "hukuk devleti" ilkesine zarar verirler. Özel kişilerce hukuka aykırı yollarla edinilen deliller temel hakların korunmasının çekirdek alanına müdahaledir ve hukuk devleti ile bağdaşamaz.[72] <BR> Özel kişilerin delil toplarken bu amaçla "suç" işlemesi kuvvetle muhtemeldir. Örneğin eziyet suçunu işleyerek bir takım bilgilere ulaşabilirler veya hırsızlık suçunu işleyerek bir belgeyi çalabilirler. [73]Konut dokunulmazlığını ihlal, hakaret, yağma gibi suçlar sıklıkla işlenebilir.[74]Gizli dinleme ve görüntüleme fiilleri ortaya çıkabilir.[75]Bu tip, suç işlendiği bir durumda edinilen delillerin kullanılamayacağı açıktır. Ancak üçüncü kişilerin özel hayata müdahalesinin haklı olarak kabul edilebileceği bir hukuka uygunluk sebebi mevcut ise,bu yolla edinilen delil geçerli olmalıdır.Örneğin, şantaj yada tehdit suçuna maruz kalan kişinin kaydettiği ses bandı delil olabilmelidir. Çünkü burada bir hukuka uygunluk sebebi mevcuttur.[76] <BR> VI ) HUKUKA AYKIRI DELİLLER YOLUYLA ELDE EDİLEN DELİLLER Hukuka aykırı delillerin uzak etkisi, hukuka aykırı delillerin dolaylı etkisi yada Amerikan hukuku kaynaklı "zehirli ağacın meyveleri de zehirlidir" anlayışıyla ifade edilen sorun, esasen bir yasak yol kullanılarak elde edilen hukuka aykırı deliller vasıtasıyla edinilen yeni delillerin yargılamada kullanılıp kullanılamayacağı sorunudur. [77]Örneğin sanıktan zorla alınan ifade veya hukuka aykırı yapılan arama sonucunda edinilen yeni delillerin durumu ne olur? [78]Sanığa işkence yapılarak elde edilen bir adreste hukuka uygun şekilde bir arama yapılsa bu şekilde bulunan yeni deliller kullanılabilir mi? [79]Yada kendisine tanıklıktan çekilme hakkı hatırlatılmayan bir tanık, ifadesinde olay yerinde bulunan başka kişilerin adını verse, acaba bu yeni tanıkların beyanları delil olarak değerlendirilebilir mi.[80] <BR> Örnekleri çoğaltmak mümkündür. CMUK döneminde çok tartışmalı olan bu durumun mevcut AY 38/6 ve CMK 217/2 hükümleriyle çözüldüğü söylenebilir. Bu çözüm şekli, yasak deliller yoluyla edinilen yeni delillerin de yasak deliller oldukları ve yasak delillerin akıbetine maruz kalacakları şeklindedir. Hukuka aykırı delil kavramı sadece yasak yollarla edinilen ilk delili değil, bu deliller vasıtası ile edinilen yeni delilleri de kapsar.[81]Hukuka aykırı delillere dair tüm teoriler, hukuka aykırı delillerin uzak etkisi kavramı için de geçerlidir.[82]Çünkü bu yeni delil özü itibariyle bir hukuka aykırılığın sonucudur. Bir delilin elde edilmesinde hukuka aykırılık var ise bunun müeyyidesi, önceden veya sonradan elde edilmiş olunup olunmaması araştırılmaksızın, delilin kullanılamamasıdır. [83] <BR> VII ) SONUÇ Bir suç şüphesi ile başlayan ceza yargılaması, şüphenin doğruluğunun ispatı ve cezalandırılması veya şüphenin yanlışlığının anlaşılması ve yargılamanın bitirilmesi sürecidir. Tarihin eski dönemlerinden itibaren suç tahsisi ve faillerin cezalandırılması faaliyetini devlet kurumu kendine vazife edinmiştir. Geçmişten günümüze ve dönemsel anlayışlar çerçevesinde devlet kurumu gerek suç tahsisi ve gerekse yargılama safhalarında çeşitli düşünsel akımların etkisinde kalmıştır. Yargılama faaliyetlerinde yani usul hukukunda, eski dönemlerde maddi gerçeği bile arama ihtiyacı duymayan bu kurum hurafi yöntemlerle hareket etmiştir. Zaman içerisinde, toplumsal gelişim ve değişimin etkisiyle değişen ve dönüşen devlet kurumu, günümüzün modern devleti halini alabilmiştir. Bu modern devletler de modern ceza usul hukuklarını yaratmışlar, maddi gerçeği açığa çıkarma temel amacını adil yargılanma hakkı ile desteklemiş ve meşrulaştırmışlardır. Mevcut ceza muhakemeleri hukukumuzda maddi gerçeği ortaya çıkarmak ve suçluları her ne pahasına olursa olsun cezalandırmak tek ve mutlak amaç olamaz. Bu faaliyet adil yargılanma hakkı ve sanık hakları çerçevesi içinde icra edilmelidir. Önceki kısımlarda ayrıntılı şekilde belirttiğimiz üzere yasak yollarla elde edilen delillerin değeri üzerine bir çok teori geliştirilmiştir. İnsan hakları esasıyla yargılama faaliyetlerini gerçekleştiren bir devlet, sanık hakları ve adil yargılanma hakkı bertaraf edilmeden bu yöntemlerden birini tercih edebilir. Bir hukuk devleti olan ülkemizde yasak delillerin değeri hususu CM K 217/2 de genel bir hüküm ile düzenlenmiştir. Hatta kanun koyucumuz AY 38/6 hükmünü tahsis etmiş, bu konudaki takdirini açıkça beyan ederek bu hususu anayasal koruma kapsamı içine almıştır. AY 38/6'ya göre, "Kanuna aykırı olarak elde edilmiş bulgular delil olarak kabul edilemez." CMK 217/2' ye göre, "Yüklenen suç, hukuka uygun bir şekilde elde edilmiş her türlü delille ispat edilebilir." Ayrıca hukukumuz CMK 289. madde ile hükmün hukuka aykırı yollarla edinilen bir delile dayanmasını mutlak bozma sebebi haline getirmiştir. Hukukumuzda bu hükümler çeşitli şekillerde yorumlanmakla beraber kanaatimizce hükümler açıktır. Kanun koyucu iradesini yoruma mahal bırakmayacak şekilde beyan etmiştir. Hukuka aykırı yollarla edinilen deliller konusunda mutlak bir yasak getirmiştir. Buna göre, mevzuatta düzenlenen delil elde etme yöntemlerine aykırı yöntemlerle elde edilen delil yargılamada kullanılamaz. Bu hükümler özel kişilerce elde edilen delilleri ve yasak deliller yoluyla elde edilen yeni delilleri de kapsar. Kanun koyucu yasak deliller konusunda nispi hukuka aykırılık-mutlak hukuka aykırılık ayrımını öngörmemiş, hukuka aykırılığı da küçük ve büyük aykırılıklar şeklinde ayırmamıştır. Bu düşünce otorite karşısında kişi hak ve hürriyetlerini savunan "hukuk devleti" ve "hukukun üstünlüğü" esasını azami şekilde benimseyen bir anlayışın ürünüdür. [84]Delil elde etme yöntemini gösteren yasalara her aykırılık mutlak anlamda hukuka aykırılık oluşturur. Hukuk devletinde kanunlar hukuka aykırı olamayacağından, hukuka aykırılığın "hak ihlali" doğurup doğurmadığını incelemek mümkün olmaz.[85]Kanuna aykırı bir husus evleviyetle hukuka aykırı olur.Hukuka aykırılık, kanuna aykırılığı da kapsayan genel bir kavramdır. Bu tip bir mutlak değerlendirme yasağı da şüphesiz eleştirilebilir. Uygulamada bir çok sakıncayı da doğurabileceği düşünülebilir. Ancak bir hukuk devletinde, bir kişi her ne suç işlerse işlesin, kanunun sağladığı korumadan diğer insanlar gibi faydalanma hakkına sahiptir. Hukuki düzenlemeler genel ve soyuttur, herkesi korumaktadır. Kanunun açıklığına rağmen pratik ihtiyaçlardan dolayı, kanunun olduğunun aksine yorumlamak sakıncalıdır. Doğru olan kanun koyucunun müdahale ile eğer bir sorun varsa bu sorunu çözmesidir. Delil elde etme konusundaki yöntemi belirleme yetkisi yasama organına aittir. Yargı organının görevi ise yasaları uygulamaktan ibarettir. [1] <BR>ŞAHIN, Cumhur ; "Ceza Muhakemesi Hukuku" ,1, Ankara, 2009, s.17 [2] <BR>YAŞAR, Osman ; YCGK, 19.04.1993, 6/79-108, "Uygulamalı ve Yorumlu Ceza Muhakemesi Kanunu, cilt 1, Ankara, 2007, s.1145 [3] <BR>FEYZİOĞLU, Metin ; Ceza Muhakemesinde Vicdani Kanaat, Ankara, 2002, s.109 [4] <BR>ŞEN, Ersan ; "Türk Hukukunda Telefon Dinleme, Gizli Soruşturmacı, X Muhbir" , 3. Baskı, Ankara, 2009, s.21 [5] <BR>CENTEL, Nur/ ZAFER, Hamide; "Ceza Muhakemesi Hukuku", 3. Bası, İstanbul, 2005, s.181 [6] <BR>ÖZTÜRK, Bahri; " Nazari ve Uygulamalı Ceza Muhakemesi Hukuku" 3. Baskı, Ankara, 2010, s.265 [7] <BR>ÖZTÜRK, s.78 [8] <BR>KOCA, Mahmut; " Ceza Muhakemesinde Hukuka Aykırı Delilleri Değerlendirme Yasağı" s. 106 , http://hukuk.erzincan.edu.tr/dergi/makale/2000-1-8.pdf <BR> [9] <BR>Bu konuda daha kapsamlı bilgi için; KOCA, s.110vd. , YARSUVAT, Duygun; "Ceza Muhakemesi Hukukunda Kanuna Aykırı Elde Edilen Delillerin geçerliliği", s.1vd. http://www.yarsuvat.-law.com.tr/articles/article 2. pdf [10] <BR>KOCA, s.110,111 [11] <BR>KOCA, s.111 [12] <BR>KAYMAZ, Seydi; Uygulamada ve Teoride Ceza Muhakemesinde Hukuka Aykırı(Yasak) Deliller, Ankara, 1997, s. 17 vd. [13] <BR>KAYMAZ, s.18 [14] <BR>KAYMAZ, s.18, 19 [15] <BR>KAYMAZ, s.19 [16] <BR>KOCA, s.111 [17] <BR>Mutlak kabul yaklaşımını bazı siyasi sistemlerin, özellikle sosyalist devletlerin bugün bile kabul ettiği görülmektedir. Bir örnek olarak, 1980 tarihli Çin Ceza Usul Kanunu gösterilebilir. Bu kanunda delillerle ilgili hiçbir hükme yer verilmemiştir. Bu kanun sadece kişilere temyiz hakkı tanımış ancak deliller konusundaki esaslara yer vermediğinden uygulamada yasak yollarla edinilen deliller kabul etmiştir.(YARSUVAT, s.1, 2) [18] <BR>KOCA, s.111,112 [19] <BR>Şüphesiz bu teoriyi kabul için kişiye bu konuda bir anayasal hakkın tanınmış olması gerekir. ABD, TC(AY, 38/6) ve İtalyan anayasaları bu hakkı tanımışlardır. [20] <BR>KOCA, s.112 [21] <BR>KOCA, s.113 [22] <BR>KOCA, s.114 [23] <BR>KOCA, s.115 [24] <BR>KOCA, s.115,116 [25] <BR>KOCA, s.116 [26] <BR>SOYASLAN, Doğan; Hukuka Aykırı Deliler; s. 16; http://hukuk.erzincan.edu.tr/dergi/ makale/2003-VII-2-2.pdf [27] <BR>SOYASLAN, s.116 [28] <BR>KOCA, s.117 [29] <BR>KOCA, s.117 [30] <BR>KOCA, s.117 [31] <BR>CENTEL/ ZAFER; s.555 [32] <BR>YARSUVAT, s.4 [33] <BR>KOCA, s.118 [34] <BR>KOCA, s.118 [35] <BR>KOCA, s.118, 119 [36] <BR>SOYASLAN, s.17 [37] <BR>YARSUVAT, s.2 [38] <BR>KOCA, s.119,120 [39] <BR>KOCA, s.120 [40] <BR>YARSUVAT, s.3 [41] <BR>SOYASLAN, s.17 [42] <BR>CENTEL/ ZAFER, s.555 [43] <BR>KOCA, s.121 [44] <BR>CENTEL/ ZAFER, s.555, 556 [45] <BR>SOYASLAN, s.18 [46] <BR>YERSUVAT, s.3 [47] <BR>YARSUVAT, s.2,3 [48] <BR>SOYASLAN, s.19; YARSUVAT, s.5 [49] <BR>SOYASLAN, s.20 [ <BR>] <BR>SOYASLAN, s.23 [51] <BR>KOCA, s.125 [52] <BR>ÖZTÜRK, s.274 [53] <BR>ÖZTÜRK, s.374 [54] <BR>ÖZTÜRK, s.375 [ <BR>] <BR>ÖZTÜRK, s.375 [56] <BR>ÖZTÜRK, s.376 [57] <BR>KUNTER, Nurullah/ YENİSEY, Feridun/ NUHOĞLU, Ayşe; Muhakeme Hukuku Dalı Olarak Ceza Muhakemesi Hukuku, 2. Kitap, 17. Bası, İstanbul, Nisan 2010, s.399 [58] <BR>KUNTER/ YENİSEY/ NUHOĞLU, s. 399 [59] <BR>KUNTER/ YENİSEY/ NUHOĞLU, s. 401 [ <BR>] <BR>CENTEL/ ZAFER, s.553 [61] <BR>CENTEL/ ZAFER, s.554 [62] <BR>CENTEL/ ZAFER, s.554 [63] <BR>YCGK, 26.06.2007, 7/147-159; PARLAR/ HATİPOĞLU/ YÜKSEL; s.667 vd. [64] <BR>ŞEN, Ersan; Türk Ceza Yargılaması Hukukunda Hukuka Aykırı Deliller Sorunu, 1.bası, İstanbul, 1998, s.138 [ <BR>] <BR>ŞEN, Hukuka Aykırı, s.138 [66] <BR>ŞEN, Hukuka Aykırı, s.139,140 [67] <BR>ŞEN, Telefon, s.22 [68] <BR>KOCA, s.144,145,146 [69] <BR>YURTCAN, Erdener; Ceza Yargılaması Hukuku, 11 .baskı, İstanbul, 2005, s.428, 429 [ <BR>] <BR>YCGK. 26.06.2007 tarih 2007/7-147E. , 2007/159 K. Sayılı içtihadı (YARSUVAT, s.10,11) [71] <BR>KAYMAZ, s.275 [72] <BR>ŞEN, Hukuka Aykırı, s.172 [73] <BR>ÖZTÜRK, s.376 [74] <BR>ŞEN, Hukuka Aykırı, s.173,174 [ <BR>] <BR>ŞEN, Hukuka Aykırı, s.175 [76] <BR>ÖZBEK, Veli Özer; Ceza Muhakemesi Hukuku; 1. Baskı, Ankara, 2006, s.676 [77] <BR>ŞEN, Hukuka Aykırı, s.144 [78] <BR>ŞEN, Hukuka Aykırı, s.152 [79] <BR>ÖZBEK, s.676 [ <BR>] <BR>CENTEL/ ZAFER, s.559 [81] <BR>ŞEN, Telefon, s.24 [82] <BR>CENTEL/ ZAFER, s.159 [83] <BR>ŞEN, Hukuka Aykırı, s.159 [84] <BR>ŞEN, Telefon, s.35,36 [ <BR>] <BR>KOCA, s.141 Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 