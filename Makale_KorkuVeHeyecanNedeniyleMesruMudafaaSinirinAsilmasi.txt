OLASI KASTLA KASTEN ADAM ÖLDÜRME -KORKU VE TELAŞ NEDENİYLE MEŞRU MÜDAFAADA SINIRIN AŞILMASI Yazarın Adı : CANSU ORTANCA,AV. İstanbul Barosu Avukatı Belge Türü : Karar İncelemesi Eserin Konusu : CEZA VE CEZA USUL HUKUKU İSTANBUL,2012 İÇİNDEKİLER I.ÖZET <BR>II.OLAY <BR>III.HUKUKİ <BR>MESELE <BR>IV.HUKUKİ <BR>KAYNAKLAR <BR> V. <BR>MERCİ <BR>GÖRÜŞLERİ <BR> 1. <BR>Yerel <BR>Mahkeme <BR>(Malatya <BR>İkinci <BR>Ağır <BR>Ceza <BR>Mahkemesi) <BR> 2. <BR>Temyiz <BR>Mercii <BR>(Yargıtay <BR>1. <BR>Ceza <BR>Dairesi) <BR> VI. <BR>DEĞERLENDİRME <BR> 1. <BR>Meşru <BR>Müdafaa <BR>Hali <BR>ve <BR>Koşulları <BR> 2. <BR>Meşru <BR>Savunmada <BR>Sınırın <BR>Aşılması <BR> 3. <BR>Sınırın <BR>TCK <BR>m. <BR>27/2 <BR>kapsamında <BR>aşılması <BR> VI. SONUÇ <BR>KAYNAKÇA <BR> I.ÖZET Yargılamaya konu olayda, olayın meydana geldiği ve güvenlik zafiyetinin söz konusu olduğu ilçede yaşanan olaylar nedeniyle öfkeli bir grup, o olaylara dahli olduğu düşüncesi ile sanığın ve ailesinin bulunduğu aracın önünü kesmişlerdir. Ardından araca yaklaşıp, aracı çember içine almışlardır, konusu grup araca ve içinde bulunanlara karşı saldırgan davranışlarda bulunmuşlar, sanık ve ailesinin tehlike ve panik etkisinde kalmalarına sebep olmuşlardır. Kullandığı araçla kalabalığı aşması mümkün olmayan sanık, ailesine ve kendisine yönelmiş tehlikenin ağırlaşması sonucu, aracın camından elini çıkararak, tabanca ile rastgele ateş etmiştir. Bu fiil neticesinde bir kişi hayatını kaybetmiş, üç kişi de yaralanmıştır. Olay üzerine yapılan yargılamada, yerel mahkeme (Malatya 2. Ağır Ceza Mahkemesi) söz konusu fiilin olası kast ile adam öldürme suçunun haksız tahrik koşulları altında işlendiğine hükmetmiştir. Temyiz mercii (Yargıtay 1. Ceza Dairesi) ise yerel mahkemenin haksız tahrik tespitini yerinde bulmayarak, olaydaki fiilin meşru müdafaa kapsamında olduğunu belirtmiş, sanığın fiilini meşru müdafaa sınırını aşan fiil olarak nitelemiş fakat sınır aşımının mazur görülebilecek korku, heyecan ve paniğe dayanması sebebiyle ceza sorumluluğunu ortadan kaldıran bir halin mevcut olduğunu ifade ederek yerel mahkeme kararını bozmuştur. II.OLAY 09.11.2005 günü saat 12.00 sularında Ş... ilçesi C... caddesinde bulunan Ö... pasajında patlatılan bomba nedeniyle bir kişi ölmüş, bir kişi de yaralanmıştır. Bu olayın şüphelisi olarak düşünülen, sivil araçla ve kıyafetle orada bulunan iki askeri görevli, olayın hemen ardından yöre halkı tarafından yakalanmış, araçlarına, silahlarına ve diğer eşyalarına el konulmuştur. Bombalama eylemi nedeniyle olay yerinde kalabalık insan grupları oluşmuş, bu gruplar, bombalama eylemini bahane ederek kamu binalarına saldırıda bulunmuşlar, bazı araçları yakmışlar, yolların bir kısmını ağaç direklerle bariyer yapmak suretiyle kapatıp, direkleri, lastik ve benzeri eşyaları yakmışlardır. İlçede meydana gelen bu eylemden güvenlik güçlerini sorumlu tuttukları için, güvenliği sağlamaya çalışan kolluk kuvvetlerine de mukavemet göstermişler, şüpheli olduklarını düşündükleri iki askeri görevli ile araçlarında bulunan silahlar ve diğer eşyaları güvenlik kuvvetlerine teslim etmemişler, el koydukları aracı yakmışlardır. Bunun üzerine, halkın mukavemetini güç kullanarak kırmayı başaran güvenlik kuvvetleri, iki askeri görevliyi kalabalıktan kurtararak İlçe Emniyet Müdürlüğüne götüre-bilmişler, başkaca olay yeri tespiti, delil toplanması ve güvenliğin sağlanması işlemi yapamadan olay yerinden ayrılmak zorunda kalmışlardır. Bu arada kalabalık insan gruplarının sayısı zaman ilerledikçe artmış, ilçede güvenlik zafiyeti oluşmuştur. Saat 16.30 sularında ilçede görevli Cumhuriyet Savcısı tarafından söz konusu araç üzerinde delil keşif yapmak amacıyla, heyet halinde olay yerine gidilmiştir. Keşif yerine 60-70 metre uzaklıkta yine kalabalık bir insan grubu cadde üzerinde beklemeye ve ateş yakmaya devam etmiştir. Mevsim ve coğrafi şartlar itibariyle havanın iyice kararmış olduğu, tanık olarak dinlenen Cumhuriyet Savcısının anlatımına göre; keşfi bekleyen grubun bulunduğu yerden kimliği belirlenemeyen kişilerce uzun namlulu silahlarla havaya ateş açıldığı, hatta keşif heyetinin hemen yakınında bulunan ve yöre halkından olan Emin isimli şahsın, keşif yapılan araç içerisinde bulunan uzun namlulu silahı alarak şarjörünü taktığı ve kurma kolunu çekip, Cumhuriyet Savcısına ve yanındakilere doğrulttuğu, ancak keşif yerinde bulunan diğer kişilerce zor kullanılarak engel olunduğu, keşfin güvenlik sebebiyle yapılamaz duruma geldiği anlaşılmıştır. Bu sırada, yaşanan olaylardan haberdar olmayan, Şemdinli Üçüncü Dağ ve Komanda Taburunda piyade uzman çavuş olarak görev yapmakta olan sanık, bu olaydan bir gün önce idari izinli olarak gittiği Van ilinden, yanında eşi, beş, sekiz ve on yaşında olan üç çocukları olduğu halde, kendisine ait 42 plakalı otomobille ilçeye dönerken, ilçe girişinde gruplar halinde, yüzleri maskeli olan kişileri görmüşlerdir. Yolların direklerle kısmen kapatılmış, tekerleklerin yol ortasında yakılmış olduklarını görmüşlerdir. Zorlukla da olsa kısmen kapalı olan yolların bir bölümünü geçmişlerdir, kalabalığın bir kısmı otomobilin arkasında kalmıştır. Sanık, aracının plakasının yabancı olması nedeniyle halk tarafından önceki olayla bağlantısı olduğunun düşünülebileceğinden endişe duyarak, aracının ön uzun farlarını kullanmış, ancak arkada kalan grupça aracın plakası görülmüş ve sanığın güvenlik kuvveti mensubu olduğu fark edilmiştir. Bunun üzerine, önde bulunan gruba önceki yaşanan olayların etkisiyle "bu polis, durdurun, yakın arabayı" diyerek bağırmışlardır. Öndeki grup sanığın bulunduğu araca yaklaşıp, arkadaki grupla birlikte aracı çember içerisine almıştır. Sanığın, etrafını saran gruba "ben polis değilim, yapmayın" demesine karşın gruptaki kişiler ikna olmayarak ellerine geçirdikleri taş ve sopalarla araca vurmuşlar, tekme atmışlar, aracı sallamışlardır. Vurma sonucu aracın arka ve sol yan camının kırıldığı, aracın ilerleyemez olduğu tespit edilmiştir. Bir yandan da kalabalığın bulunduğu yerden silah sesleri yükselmiş, araç içerisinde bulunan sanık ve ailesi saldırı nedeniyle korkmuşlardır. Aracın arka bölümünde oturan yaşı küçük çocuklar, "baba biz ölmek istemiyoruz" diye bağırmışlar, kalabalık gruptan bazı kimseler, kırılan camlardan ellerini araca sokup, sanık ve beraberindekileri çekiştirmişlerdir. Sanık ve eşi, durumun sebep olduğu çaresizlik içinde kalmışlardır. Sanık, sol eline aldığı tabanca ile elini açık olan sol ön camdan dışarı çıkararak herhangi bir hedef gözetmeksizin rast gele ateş etmeye başlamıştır. Aynı zamanda kalabalığın arasından sağ eliyle kullandığı aracıyla ilerlemiştir. Bu atışlar sırasında kalabalık içerisinde bulunan maktul, sağ spina illiaka ve sol ön kolundan isabet almış, sağ spina illiakadan aldığı isabet sonucu yaşamını yitirmiş, kalabalık içinde bulunan dört kişi basit tıbbi müdahale ile giderilebilir şekilde, bir kişi de TCK'nın 86/1 maddesi kapsamında kalacak şekilde yaralanmışlardır. Maktul ve mağdurların vurulma sırasında bulundukları yerler dahi saptanamamış, sanık, tabancasıyla ateşi sonucu kısmen dağılan grubun içerisinden aracıyla hızla uzaklaşarak görev yaptığı tabur lojmanına gidebilmiştir. III.HUKUKİ MESELE Yargılamaya konu olayda; sanığın, kendisinin ve yanında bulunan eşi ile üç çocuğunun vücut bütünlüğüne yönelmiş haksız bir saldırıya maruz kalması üzerine maktulü öldürdüğü olayda; sanığın haksız tahrik koşulları altında kasten insan öldürme suçunu mu işlediği, yoksa meşru savunma koşulları içindeyken 'mazur görülebilecek bir heyecan, korku veya telaştan ileri gelmiş' meşru savunma sınırının aşılması halinin bulunması sebebiyle ceza sorumluluğun ortadan kalkması mı gerektiği hususunda bir hukuki problem mevcuttur. IV.HUKUKİ KAYNAKLAR 5237 sayılı Türk Ceza Kanunu Kasten Öldürme Madde 81/1: Bir insanı kasten öldüren kişi, müebbet hapis cezası ile cezalandırılır. Meşru Savunma ve Zorunluluk Hali Madde 25/1: Gerek kendisine ve gerek başkasına ait bir hakka yönelmiş, gerçekleşen, gerçekleşmesi veya tekrarı muhakkak olan haksız bir saldırıyı o anda hal ve koşullara göre saldırı ile orantılı biçimde defetmek zorunluluğu ile işlenen fiillerden dolayı faile ceza verilmez. Sınırın Aşılması Madde 27: Ceza sorumluluğunu kaldıran nedenlerde sınırın kast olmaksızın aşılması halinde, fiil taksirle işlendiğinde de cezalandırılıyorsa, taksirli suç için kanunda yazılı cezanın altıda birinden üçte birine kadarı indirilerek hükmolunur. Meşru savunmada sınırın aşılması mazur görülebilecek bir heyecan, korku veya telaştan ileri gelmiş ise faile ceza verilmez. Haksız tahrik Madde 29/1: Haksız bir fiilin meydana getirdiği hiddet veya şiddetli elemin etkisi altında suç işleyen kimseye, ağırlaştırılmış müebbet hapis cezası yerine onsekiz yıldan yirmidört yıla ve müebbet hapis cezası yerine oniki yıldan onsekiz yıla kadar hapis cezası verilir. Diğer hallerde verilecek cezanın dörtte birinden dörtte üçüne kadarı indirilir. 5271 sayılı Ceza Muhakemesi Kanunu Duruşmanın Sona Ermesi ve Hüküm Madde 223 -(1) Duruşmanın sona erdiği açıklandıktan sonra hüküm verilir. Beraat, ceza verilmesine yer olmadığı, mahkûmiyet, güvenlik tedbirine hükmedilmesi, davanın reddi ve düşmesi kararı, hükümdür. (2) Beraat kararı; (...) d) Yüklenen suçun sanık tarafından işlenmesine rağmen, olayda bir hukuka uygunluk nedeninin bulunması, (...) hallerinde verilir. Madde 223/3-c: Sanık hakkında; (...) Meşru savunmada sınırın heyecan, korku ve telaş nedeniyle aşılması (...) Hallerinde, kusurunun bulunmaması dolayısıyla ceza verilmesine yer olmadığı kararı verilir. V. MERCİ GÖRÜŞLERİ 1. Yerel Mahkeme (Malatya İkinci Ağır Ceza Mahkemesi) Malatya İkinci Ağır Ceza Mahkemesi, sanık Tanju hakkında olası kastla kasten insan öldürmekten yapılan yargılama sonunda, 18. 05. 2009 gün ve 194/148 sayılı hükmü vermiştir. Buna göre; sanığın, kendisinin ve ailesinin hayatına yönelmiş saldırıları bertaraf etmek amacıyla rastgele ateş açması sonucu maktul A'nın ölümüne sebebiyet vermiş olmasını; TCK m. 81'de düzenlenmiş kasten insan öldürme suçunun TCK m. 21/2 'ye göre olası kast ile işlemiş olduğu kanaatine varmıştır. Mahkeme, olayda sanığın ve aile fertlerinin hayatına yönelik olarak ortaya çıkmış tehditleri TCK m. 29' a göre 'haksız tahrik' olarak nitelendirmiştir. Buna göre sanık; "haksız bir fiilin meydana getirdiği hiddet veya şiddetli elemin etkisi altında" suç işlemiştir. Bunun sonucunda mahkeme, kanunda öngörülen ceza üzerinden 'haksız tahrik' indirimi uygulayarak sanık Tanju'nun mahkûmiyetine hükmetmiştir. 2. Temyiz Mercii (Yargıtay 1. Ceza Dairesi) Yerel mahkemenin, yargılamaya konu olay hakkında verdiği kararı, hem sanığın hem de katılanın temyiz etmesi üzerine Yargıtay 1. Ceza Dairesi tarafından temyiz incelemesi yapılmıştır. Daire, yaptığı değerlendirme sonucu verdiği hükümde; "Sanığın, kendisinin ve yanında bulunan eşi ile üç çocuğunun vücut bütünlüğüne yönelmiş, gerçekleşen haksız bir saldırıyı meşru savunma koşulları içinde, ancak içine düştüğü heyecan, korku ve telaş nedeniyle meşru savunma sınırım aşarak maktulü öldürdüğü anlaşıldığı halde; TCK'nın 27/2 ve CMK'nın 223/3-c maddeleri uyarınca ceza verilmesine yer olmadığına karar verilmesi yerine, yazılı şekilde delillerin takdirinde yanılgıya düşülerek TCK'nın 81, 21/2, 29, 62. maddeleri ile hüküm kurulması, bozmayı gerektirmiş olup, sanık müdafii ve katılan vekilinin temyiz itirazları bu nedenle yerinde görüldüğünden, hükmün tebliğnamedeki düşünceye aykırı olarak (BOZULMASINA), 14.07.2011 tarihinde oybirliğiyle" karar vermiştir. Yargıtay 1. Ceza Dairesi, vermiş olduğu kararda, Malatya 2. Ağır Ceza Mahkemesinin sanık hakkındaki mahkumiyet hükmünü yerinde görmemiş, yargılamaya konu olayın gelişimini ve ortaya çıkan şartları değerlendirerek, ortada bir 'haksız tahirk' halinin değil; 'meşru müdafaa' halinin bulunduğunu, sanığın fiilinin meşru müdafaa sınırını aşar nitelikte olduğunu, fakat meşru müdafaada sınırın aşılması bakımından 'meşru savunmada sanığın heyecan, korku ve telaş içine düşmüş olması'mn TCK m. 27/2'de açıkça ceza sorumluluğunun ortadan kalkması sebebi olarak sayılması nedeniyle sanığa ceza verilmemesi gerektiğini belirtmiştir. Dolayısıyla, sanık Tanju'ya, söz konusu hukuka uygunluk sebebi nedeniyle ceza verilmemesi gerekirken yerel mahkemece mahkumiyet hükmü kurulmasını yerinde bulmamış ve 'bozma' kararı vermiştir. VI. DEĞERLENDİRME Yargılamaya konu olaydaki hukuki problemlerin çözümü için öncelikle, meydana gelen ölüm ve yaralanmalara sebebiyet veren olayda 'meşru müdafaa' halinin bulunup bulunmadığının tespiti gerekmektedir. Nitekim yerel mahkeme olayda 'meşru müdafaa' halinin mevcut olmadığı kanaatine varıp mahkumiyet hükmü vererek 'haksız tahrik' hükümlerini uygularken; temyiz mercii meşru müdafaa' halini tespit etmiş ve bir 'sınırı aşma' durumu bulunduğuna karar vermiştir. Olayda meşru müdafaa halinin tespit edilmesi durumunda ikinci olarak 'meşru müdafaada sınırın aşılması'nın söz konusu olup olmadığının incelenmesi gerekecektir. Meşru müdafaada sınırın aşılması halinin tespit edilmesi halinde ise; bu halin TCK m. 27/2 ye göre 'sınırın aşılmasının mazur görülebilecek bir heyecan, korku veya telaştan ileri gelmiş' olup olmadığının belirlenerek sanığa ceza verilmesinin gerekip gerekmediği konusunda bir kanaate varmak gerekecektir. 1. Meşru Müdafaa Hali ve Koşulları 5237 sayılı Türk Ceza Kanununda "Ceza Sorumluluğunu Ortadan Kaldıran veya Azaltan Nedenler" bölüm başlığı altında düzenlenen 25. maddeye göre; "gerek kendisine ve gerek başkasına ait bir hakka yönelmiş, gerçekleşen, gerçekleşmesi veya tekrarı muhakkak olan haksız bir saldırıyı o anda hal ve koşullara göre saldırı ile orantılı biçimde defetmek zorunluluğu ile işlenen fiillerden dolayı faile ceza verilmez. " Meşru müdafaa, bir kimsenin ağır ve haksız bir tecavüzü, kendisinden veya başkasından uzaklaştırmak amacı ile gösterdiği zorunlu tepkidir. Kendi veya başkasının şahsında haksız bir saldırıya uğradığı için karşılık veren kimse, saldırıyı uzaklaştırmak amacı ile veya uzaklaştırmaya yetecek ölçü ve oranda kuvvet kullanmakta, başka şekilde korunamayacak bir hakkı bizzat korumaktadır.[1] <BR> Başka bir ifade ile meşru savunma; bir kimsenin, kendisini veya başkasını hedef alan bir tecavüz, saldırı karşısında, savunma amacına matuf olarak ve bu saldırıyı defedecek ölçüde kuvvet kullanmasını ifade eder.[2] <BR> Hem meşru müdafaa kavramının tanımı hem de kanun hükmünün düzenlemesi birlikte değerlendirildiğinde, meşru müdafaanın mevcudiyetinin kabul edilebilmesi için saldırıya ve savunmaya ilişkin birtakım şartların bulunması gerektiği kabul edilmektedir. Saldırıya ilişkin şartlar; saldırının haksız olması, saldırının bir hakka yönelik olması ve saldırının halen mevcut olmasıdır. Savunmaya ilişkin şartlar ise; savunmada zorunluluk bulunması, savunma hareketinin saldırıyı yapana yönelmesi, savunma ile saldırı arasında oranın bulunmasıdır. Saldırının haksız olması-,saldırı niteliği taşıyan fiilin mutlaka suç olması anlamına gelmez; burada önemli olan saldırının hukuka aykırı bir fiil olmasıdır. Hakkın kötüye kullanılması kapsamına giren davranışlar da haksız saldırı olarak kabul edilir. [3]. Sanığın, etrafını saran gruba "ben polis değilim, yapmayın" demesine karşın gruptaki kişiler ikna olmayarak taş ve sopalarla araca vurmuşlar, tekme atmışlar, aracı sallamışlardır. Vurma sonucu aracın arka ve sol yan camının kırıldığı, aracın ilerleyemez olduğu tespit edilmiştir. Ayrıca aracın kırılan camından içeri müdahale ederek, sanığın çocuklarını çekiştirmişlerdir. Bir yandan da kalabalığın bulunduğu yerden silah sesleri yükselmiştir. Söz konusu fiiller, birden çok hukuka aykırı fiil teşkil etmektedir. Bu durumda sanığın ve ailesinin, söz konusu grup tarafından haksız bir saldırıya maruz kaldığı açıktır. Dolayısıyla olayda, meşru müdafaa şartlarından 'saldırının haksız olması'nın gerçekleşmiş olduğu söylenmelidir. Hem yerel mahkeme hem de Yargıtay, söz konusu olayda haksız bir saldırının var olduğunu kabul etmişlerdir. Saldırının bir hakka yönelik olması, TCK m. 25/1 in düzenlemesinde açıkça yer almaktadır. Buna göre; meşru müdafaa halinin söz konusu olabilmesi için saldırının 'gerek kendisine gerek başkasına ait bir hakka' yönelmiş olması gerekmektedir. [4] <BR>Yargılamaya konu olayda, hem sanığın hem de aile fertlerinin yaşam haklarına ve vücut dokunulmazlıklarına karşı haksız bir saldırının mevcut olmasının yanı sıra, taş ve sopalarla araca zarar verilmesi de mülkiyet hakkını ihlal eder niteliktedir. Saldırının halen mevcut olması ise; söz konusu saldırının savunma ile aynı anda; 'hemzaman' olması demektir.[5] <BR>Saldın başlamadan önce veya sona erdikten sonra yapılan hareketler, meşru müdafaa kapsamında kabul edilemeyecektir. Ancak başlaması yakın ve muhakkak olan, hali hazırda başlamış olan veya devam etmekte lan saldırı fil haldir. [6] <BR>Somut olayda, sanığın bulunduğu aracın etrafı öfkeli grup tarafından sarılmış, araca taş ve sopalarla vurulmuş, araç sarsılır ve aracın içine müdahale edilirken, saldırının önüne geçemeyen sanığın araç camından rastgele ateş etmesi söz konusudur. Bu durumda, sanığın fiili, saldırı halen mevcutken gerçekleşmiştir. Savunmada zorunluluk bulunması, saldırının meşru savunma oluşturan davranışlara başvurmaksızın önlenmesinin veya sona erdirilmesinin imkansız olmasıdır. [7] <BR>Yargılama konusu olayda, saldırıda bulunan grup tarafından araca vurulması, aracın sallanması, camların kırılması, aracın içine müdahale edilmesi ve aracın ilerleyemeyecek duruma gelmesinin yanı sıra, kalabalık grubun bulunduğu yerden silah sesleri de gelmiştir. Diğer aile bireylerinin de korku içinde bulunması üzerine, söz konusu saldırıdan kaçarak kurtulma imkanı kalmayan sanık, araç camından rastgele ateş ederek yolu açmaya ve aracıyla ilerleyebilmeye çalışmıştır. Dolayısıyla mevcut olayda, sanık bakımından savunmada zorunluluk olması şartının var olduğu görülmektedir. Savunmanın saldırıyı yapana yönelmesi, meşru müdafaanın en önemli şartlarından biridir. Eğer savunma saldırıyı yapana karşı olmazsa, meşru müdafaa halinden söz edilemeyecektir. Mevcut olayda, sanığa saldırıda bulunan bir grup kişidir. Sanık, saldırıyı bertaraf edebilmek için araçtan rastgele ateş etmiştir. Burada bizzat saldırıyı gerçekleştiren kişi ya da kişilere karşı savunma fiilinin işlenmesi söz konusu değildir. Buna rağmen meşru müdafaa şartlarının oluştuğundan söz etmek mümkün olacak mıdır? Yargılama konusu olayda saldırının gerçekleştiği koşulları değerlendirdiğimizde, sanığın saldırıyı gerçekleştiren kişilerin kim olduğunu tespit edebilmesi mümkün gözükmemektedir. Olayın meydana geldiği ortamda bir grup kişi tarafından beraberce gerçekleştirilen birden çok saldırı hareketi sebebiyle, sanığın ve ailesinin müşkül durumda kalması söz konusudur. Saldırıyı başka türlü defedemeyen sanık, kendisine saldıran gruba rastgele ateş etmiştir. Burada saldırıda bulunan fail tek ve belli bir kişi olmadığı için sanığın da belirli kişi ya da kişilere ateş etmesi mümkün olamamış, fakat saldırgan gruba dahil kişileri hedef almıştır. Bu sebeple meşru müdafaada savunmanın saldırıyı yapana yönelmesi şartının gerçekleştiğini söylemek gerekir. Savunma ile saldırı arasında oran bulunması şartı, savunmanın meşruluğunun esasını oluşturmaktadır. [8] <BR>Savunmanın saldırıyı ortadan kaldırmaya yetecek ölçüde olmasıdır [9]. Bu ölçüt iki açıdan incelenebilir; araç yönünden ve saldırıya uğrayan hak yönünden. Saldın ve savunma arasında mevcut olması gereken oranın, kesin şekilde değerlendirilmesi doğru olmayıp, her bir somut olayda ayn ayn değerlendirilmesi gerekir. [10] <BR>Hem saldırı hem de savunma hareketinin niteliği, olayın gerçekleştiği ortam, tarafların fiziki ve düşünsel durumu gibi faktörlere göre değişecek, 'oranlılık' koşulunu da bu değişkenlere göre değerlendirmek gerekecektir. Yargılama konusu olayda sanık ve ailesi araçlarının içinde taşlı-sopalı saldırıya maruz kalmışlardır. Saldıran grubun bulunduğu yerden silah sesleri de gelmiştir. Sanığın araç ile hareket ederek kaçma imkanı bulunmamaktadır. Bu şartlar altında saldırının araç camından rastgele ateş edilerek bertaraf edilmeye çalışılması, 'oranlı' bir savunma hareketi olarak kabul edilebilecek midir? Olayda esasen sanık ve ailesi fiziksel olarak zarar görmemişler, fakat hayati tehlike ile karşı karşıya kalmışlardır. Bu durumda sanık, tabanca ile araç camından rastgele ateş ederek, saldırgan gruba mensup kişilerin ölümüne sebebiyet vermeyi göze almıştır. Burada bir sınır aşımının mevcut olup olmadığını, TCK'nın 27. maddesi kapsamında ayrıca değerlendirmek yerinde olacaktır. Yargılamaya konu olayda meşru müdafaa halinin koşullarını tek tek değerlendirdiğimizde, kendisinin ve ailesinin yaşam hakkına ve vücut bütünlüğüne yönelmiş haksız bir saldırı ile karşı karşıya kalan sanığın, bu saldırıyı bertaraf etmek amacı ile kaçma imkanının söz konusu olmadığı durumda, aracın camından rastgele ateş ederek olay yerinden uzaklaşmaya çalışması üzerine bir kişinin ölümüne, dört kişinin de yaralanmasında sebebiyet vermesi halinde, sanık bakımından 'meşru müdafaa' hukuka uygunluk sebebinin koşullarının oluştuğu görülmektedir. Mevcut olayda sanık ve ailesi açıkça hayati tehlike altındadır. Nitekim sanığın araçta bulunan eşi ve çocukları korkuya kapılmışlardır. Kendisinin ve ailesinin hayatından endişe eden sanığın, bulunduğu araca ve içindekilere yönelik haksız saldırı teşkil eden taşlı sopalı müdahaleyi -aracın içine müdahale edilerek çocukların çekiştirilmesi de söz konusuyken, aracın etrafı sarılmış olduğu için olay yerinden kaçarak kurtulma ihtimali bulunmazken [11], uzaktan silah sesleri gelmesi ve 'arabayı yakın' talimatlarının da gelmiş olduğu düşünülürse-bertaraf etmek için hukuka aykırı bir fiil ile karşılık vermek zorunda kalmıştır. Dolayısıyla söz konusu olayda, meşru müdafaa halinin koşullarının bulunduğunun ifade edilmesi gerekir. 2. Meşru Savunmada Sınırın Aşılması TCK m. 27'de " 1) Ceza sorumluluğunu kaldıran nedenlerde sınırın kast olmaksızın aşılması halinde, fiil taksirle işlendiğinde de cezalandırılıyorsa, taksirli suç için kanunda yazılı cezanın altıda birinden üçte birine kadarı indirilerek hükmolunur" şeklinde hukuka uygunluk nedenlerinde sınırın aşılması düzenlenmiştir. Hukuka uygunluk sebebinden yararlanan kişinin, söz konusu hukuka uygunluk nedeninin kanuni sınırlarını aşması durumunda, artık failin davranışı hukuka aykırıdır ve buna 'hukuka uygunluk sebeplerinde sınırın aşılması' denir. [12] <BR> Hukuka uygunluk sebeplerinde sınırın aşılmasının söz konusu olabilmesi için öncelikle bir hukuka uygunluk sebebinin uygulanma şartlarının gerçekleşmiş olması gerekmektedir. [13] <BR>Yargılamaya konu olayda hukuka uygunluk sebeplerinden 'meşru müdafaa' halinin mevcut olduğunu tespit ettik. Bu durumda söz konusu olayda 'meşru savunmada sınırının aşılması'nın söz konusu olup olmadığını değerlendirmek gerekecektir. Bir hukuka uygunluk sebebinde sınırın aşılması halinin mevcut olup olmadığını incelerken iki kriteri göz önünde bulundurmak gerekmektedir; 'oran-araç yönünden sınırın aşılması' ve 'zamanda sınırın aşılması'. [14] <BR> Zaman sınırının aşılması, savunma hareketinin saldırı sona erdikten sonra gerçekleştirilmesi halinde söz konusu olmaktadır. [15] <BR>Yargılamaya esas teşkil eden olay bakımından meşru müdafaa koşullarını incelerken,'saldırının mevcut olması' koşulunun gerçekleşmiş olduğunu ifade etmiştik. Söz konusu olay bakımından problem teşkil eden husus 'oranda-araçta sınırın aşılması' olduğundan, zaman sınırının aşılması hususuna bu başlık altında tekrar değinmeye gerek olmadığını düşünüyorum. Oranda-araçta sınırın aşılması, bir hukuka aykırı saldırı esnasında, savunma hareketinin saldırıya göre aşırı olması durumlarında söz konusu olur. Bu durumda savunma hareketi saldırıya göre ölçüsüz kabul edilmektedir. [16] <BR>Nitekim Yargıtay kararlarına göre [17] <BR>de örneğin; havaya atılacak bir uyarı ateşi ile saldırı uzaklaştırılabilecek iken, ölümcül etki yapacak şekilde saldırganın vurulmasında savunma sınırının aşıldığı kabul edilmektedir. [18] <BR> 3. Sınırın TCK m. 27/2 kapsamında aşılması TCK m.27/2 " Meşru savunmada sınırın aşılması mazur görülebilecek bir heyecan, korku veya telaştan ileri gelmiş ise faile ceza verilmez" şeklinde düzenlenmiştir. Meşru müdafaada sınırın aşılmasının içine düşülen 'heyecan, korku veya telaştan ileri gelmiş' olması halinde, kişiden hukukun icaplarına uygun davranması beklenemez. [19] <BR> Hem kanuna hem de doktrine göre mücbir sebeple sınırın aşılması halinde fail, şaşkınlık, korku, veya panik gibi etkin heyecan içinde hareket etmektedir. Böyle bir ruhi karışıklık içinde hareket eden failin kusur yeteneğine sahip olamayacağı ve dolayısıyla da kusur isnat edilemeyeceğinden fail cezalandırılmaz. [20] <BR> Nitekim Yargıtay 11. Ceza Dairesi de verdiği kararda; yargılamaya konu olayda meşru müdafaa sınırının mazur görülebilecek bir heyecan, korku veya telaştan ileri gelen bir sebeple aşıldığını ifade ederek, bu nedenle sanığın cezalandırılmaması gerektiğine karar vermiştir. Yargıtay 11. Ceza Dairesi, somut olayda sanığın meşru müdafaa sınırını aştığını kabul etmiştir. Olayda sanığın, kendisine ve ailesine karşı meydana gelen saldırıya silahla verdiği karşılık sının aşar nitelikte görülmüş fakat söz konusu olayın koşullan değerlendirildiğinde bu fiilin mazur görülebilecek bir panik ve korku halinden ileri geldiği ifade edilmiştir. Gerçekten de sanığın söz konusu durumda kusur yeteneği olduğundan bahsetmek mümkün değildir. Temyiz mercii de bu durumu göz önüne alarak sanığın cezalandırılmaması gerektiğine hükmetmiştir. VI. SONUÇ İncelediğimiz Yargıtay kararına esas teşkil eden olayda; Yerel mahkeme somut olayda meşru savunma şartlarının gerçekleşmemiş olduğuna, sanığın olası kastla insan öldürme suçunu işlediğine, fakat saldırgan grubun haksız tahrik niteliğindeki fiilleri göz önünde bulundurularak sanığın cezasından indirim yapılması gerektiğine hükmetmiştir. Temyiz mercii yerel mahkemenin verdiği bu kararı bozmuş ve olayda meşru müdafaa koşullarının gerçekleştiğini, fakat sanığın fiilinin meşru müdafaa sınırını aştığını, bu sınır aşımının da TCK m. 27/2 kapsamında mazur görülebilecek bir heyecan, korku ve telaştan ileri gelmesi sebebiyle cezalandırılmasına yer olmadığına hükmetmiştir. Yargılamaya konu olayın koşullanın değerlendirdiğimizde; bahse konu olayın meydana geldiği ilçede, olayın öncesinde meydana gelmiş olan birtakım başka vakaların sebep olduğu kaos ortamı ve güvenlik zafiyeti bulunmaktadır. Bu ortama sebep olan grubun, bir önceki olayın etkisi ile güvenlik görevlisi olan kişilere karşı düşmanca bir davranış içinde oldukları görülmektedir. Yaşanan olaylarla ilgisi olmamasına rağmen, ailesinin de içinde bulunduğu araçla ilçeye girmek isteyen sanığın aracının plakasından kendisinin de güvenlik görevlisi olduğu anlaşıldığında aracın etrafı, söz konusu öfkeli grup tarafından sarılmıştır. Taş ve sopalarla araca vurulmuş, camı kırılmış, araç ilerleyemez hale getirilmiştir. Uzaktan silah sesleri duyulmuştur ve saldırgan grup 'yakın arabayı' diye bağırmaktadır. Üstelik aracın etrafını saran kişiler tarafından aracın içine müdahale edilerek sanığın çocukları çekiştirilmiş, söz konusu tehlike daha da somut hale gelmiştir. Bu koşullar altında hem sanığın hem de ailesinin korku ve panik halinde olmaları kaçınılmazdır. Sanığın kendisine ve beraberindekilere yapılan saldırıya karşı savunma haline geçmesi de mevcut halin bir gereğidir. Bu savunma, ortaya çıkan şartlar altında sanığın aracın camından elini çıkararak kalabalığa ateş etmesi ve bir kişinin ölümüne, dört kişin de yaralanmasına sebebiyet vermesi şeklinde gerçeklemiştir. Söz konusu koşullar göz önünde bulundurulursa, sanık ve ailesi açıkça bir hayati tehlike altındadırlar. Somut bir zarar henüz meydana gelmemişse de ağır bir tehlike hali mevcuttur. Sanığın araçtan 'ben polis değilim' diye bağırması etkili olmamış, öfkeli grubun saldırıları devam etmiştir. Kaldı ki sanık araç içinde olduğundan, fiziksel güçle karşılık verme imkanı da bulunmamaktadır. İkna etme girişimi başarısızken ve saldırı halihazırda devam ederken sanığın meşru savunmada bulunma gereksinimi ortaya çıkmıştır. Bu durumda samk aracın camından rastgele ateş etmiştir. Olayda ortaya çıkmış olan ağır tehlike sebebiyle sanığın silahla ateş etme yolunu tercih etmesi değil; buna mecbur kalması halinin söz konusu olduğu düşüncesindeyim. Somut olayda, aracın etrafını saran saldırgan grup mensubu kişiler, aracı içine ellerini sokacak kadar yakınken havaya ateş etme ihtimalinin de söz konusu olmadığı değerlendirilmelidir. Sonuç olarak, olaydaki meşru müdafaa halinde sınır aşımı hali mevcut olmadığı değerlendirilmelidir. Bu sebeple 11. Ceza Dairesi'nin yapmış olduğu TCK m. 27/2 ye göre mazur görülebilecek bir heyecan, korku veya telaş halinin söz konusu olup olmadığının incelenmesine gerek olmayıp, sanığın fiilinin meşru müdafaa sınırları dahilinde olduğu kabul edilerek TCK m. 25 kapsamına giren fiilin cezalandırılmaması gerekmektedir. Dolayısıyla Yargıtay 11. Ceza Dairesi'nin verdiği gibi CMK m. 223/3-c 'ye göre 'meşru savunmada sınırın heyecan, korku ve telaş nedeniyle aşılması' dolayısıyla 'cezalandırılmasına yer olmadığı karan' değil; CMK m. 223/2-d gereğince 'yüklenen suçun sanık tarafından işlenmesine rağmen, olayda bir hukuka uygunluk nedeninin bulunması' sebebiyle 'beraat' kararı verilmesi gerekmektedir görüşündeyim. KAYNAKÇA CENTEL, Nur; ZAFER, Hamide, ÇAKMUT, Özlem; Türk Ceza Hukukuna Giriş,İstanbul, 2006. DEMİRBAŞ, Timur; Ceza Hukuku Genel Hükümler, 7. Bası, Ankara, 2011. DÖNMEZER, Sulhi; ERMAN, Sahir; Nazari ve Tatbiki Ceza Hukuku-Genel Kısım,Cilt: II, 11. Bası, İstanbul, 1997. HAKERİ, Hakan; Ceza Hukuku Genel Hükümler, 6. Bası, Ankara, 2007. KOCA, Mehmet, ÜZÜLMEZ, İlhan; Türk Ceza Hukuku Genel Hükümler, 3. Bası, Ankara, 2010. ÖZGENÇ, İzzet; Türk Ceza Hukuku Genel Hükümler, 2. Bası, Ankara, 2007. ÖZTÜRK, Bahri; ERDEM, Mustafa Ruhan; Ceza Hukuku Genel Hükümler ve Özel Hükümler (Kişilere Karşı Suçlar), 5. Bası, Ankara, 2007. [1] <BR>DÖNMEZER, Sulhi; ERMAN, Sahir; Nazari ve Tatbiki Ceza Hukuku-Genel Kısım,Cilt: II, 11. Bası, istanbul, 1997, s. 97. [2] <BR>ÖZGENÇ, İzzet; Türk Ceza Hukuku Genel Hükmler, 2. Bası, Ankara, 2007, s. 311. [3] <BR>DEMİRBAŞ, Timur; Ceza Hukuku Genel Hükümler, 7. Bası, Ankara, 2011, s. 266. [4] <BR>5237 s. TCK'nun gerekçesinde; "Bir kere her türlü hakka yönelik haksız bir saldırıya karşı meşru savunmanın söz konusu olduğu belirtilmiş ve böylece kurumun, bazen anlamsız ve sosyal gereklere aykırı düşecek derecede dar tutulmasının önüne geçilmesi istenilmiştir. Ayrıca, şu husus da belirtilmelidir ki, kişileri suç işlemekten caydıracak en etkin araçlardan birisi, suç işlediklerinde karşılık görebilecekleri endişesi olduğundan, meşru savunma hakkının böylece genişletilmesi, kriminolojik yönden caydırıcı etki de yapabilecektir. [5] <BR>DÖNMEZER, ERMAN, s. 112. [6] <BR>HAKERİ, Hakan; Ceza Hukuku Genel Hükümler, 6. Bası, Ankara, 2007, s. 297. [7] <BR>ÖZTÜRK, Bahri; ERDEM, Mustafa Ruhan; Ceza Hukuku Genel Hükümler ve özel Hükümler (Kişilere Karşı Suçlar),5. Bası, Ankara, 2007, s. 123. [8] <BR>KOCA, Mehmet; ÜZÜLMEZ, İlhan; Türk Ceza Hukuku Genel Hükümler, 3. Bası, Ankara, 2010, s. 276. [9] <BR>ÖZTÜRK, ERDEM, s. 125. [10] <BR>DEMİRBAŞ, s. 272. [11] <BR>Kaldı ki Yargıtay içtihadına göre 'yasal savunmada faile hiçbir zaman ve hiçbir durumda kaçma yükümlülüğü yüklenemez ve kaçıp kurtulması istenemez veya kaçma olasılığının var olup olmadığı asla gözetilemez', YCGK, 10.10.1995-1-213/271; CENTEL, Nur; ZAFER, Hamide; ÇAKMUT, Özlem; Türk Ceza Hukukuna Giriş, İstanbul, 2006, s. 341. [12] <BR>DEMİRBAŞ, s. 311. [13] <BR>YCGK. 4.5.1999, E. 1/65 K. 95; '...yasal savunma koşullarının oluşmadığı, bu nedenle savunma sınırının aşıldığından söz edilemeyeceği...' [14] <BR>DEMİRBAŞ, s. 312. [15] <BR>DEMİRBAŞ, s. 312. [16] <BR>DEMİRBAŞ, s. 312. [17] <BR>Y.CGK. 3.12.1984, E. 93 K. 402; 'Mağdurun baltalı saldırısına uğrayan ve kendisine iki metreye kadar yaklaştığını gören sanığın, daha etkin ve üstün güce sahip tabancasını mağduru ayağına ve vücudunun öldürücü olmayan bölgelerine tevcih ederek ateş etme olanağına sahip olmasına rağmen, göğüs bölgesini hedef alarak dört el ateş etmesi, onun yasal savunma sınırını aştığını açık biçimde göstermektedir.' [18] <BR>DEMİRBAŞ, s. 312. [19] <BR>ÖZGENÇ, s. 391. [20] <BR>DEMİRBAŞ, s. 314. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 