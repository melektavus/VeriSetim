BİR SORGULAMA YÖNTEMİ OLARAK ÇAPRAZ SORGU Yazarın Adı : PERVİN AKSOY İPEKÇİOGLU,YRD. DOÇ. DR. Doğu Akdeniz Üniversitesi Hukuk Fakültesi Ceza ve Ceza Usul Hukuku Ana Bilim Dalı Öğretim Üyesi Belge Türü : Makale Eserin Konusu : CEZA VE CEZA USUL HUKUKU ANKARA,2015 İÇİNDEKİLER GİRİŞ <BR> I. <BR>Çapraz <BR>Sorgu <BR>Yönteminin <BR>Ceza <BR>Muhakemesi <BR>Sistemleri <BR>İçerisinde <BR>Değerlendirilmesi <BR> 1. <BR>İtham <BR>Sistemi <BR> 2. <BR>Tahkik <BR>Sistemi <BR> 3. <BR>Karma <BR>Sistem <BR> II. <BR>Hukuk <BR>Sistemlerinde <BR>Çapraz <BR>Sorgunun <BR>Yeri <BR>ve <BR>Hukuki <BR>Niteliği <BR> 1. <BR>Hukuk <BR>Sistemlerinde <BR>Çapraz <BR>Sorgunun <BR>Yeri <BR> 2. <BR>Çapraz <BR>Sorgunun <BR>Hukuki <BR>Niteliği <BR> III. <BR>Anglo <BR>-Sakson <BR>Sorgu <BR>Usulü <BR> 1. <BR>Esas <BR>Sorgu <BR> 2. <BR>Çapraz <BR>Sorgu <BR> 3. <BR>Yeniden <BR>Sorgu <BR> IV. <BR>Anglo <BR>-Sakson <BR>Hukukunda <BR>Elde <BR>Edilen <BR>Tanık <BR>Beyanlarının <BR>Değerlendirilmesi <BR> V. 5271 <BR>Sayılı <BR>Ceza <BR>Muhakemesi <BR>Kanunu'nda <BR>Düzenlenen <BR>Doğrudan <BR>Soru <BR>Yöneltme <BR>Hakkının <BR>Değerlendirilmesi SONUÇ <BR>KAYNAKÇA <BR> GİRİŞ Anglo -Sakson[1] <BR>sisteminde delil hukuku tanık beyanlarının üzerine kurulmuştur. Deliller, mahkemede sunulan tanık beyanlarından elde edilmelidir. Bu nedenle, ceza yargılamalarında mahkemeye çağrılan tanıklar, sözlü olarak olay hakkında bildiklerini ilk ağızdan anlatırlar. İspat külfeti iddia makamındadır; savcı iddiasını şüpheden ari bir şekilde ispatlamak zorundadır. Bu nedenle savcı mahkeme huzuruna getirmek istediği tüm hususları yeminli tanık beyanı ile sunabilir. Mahkemede delili yeminli olarak sunma zorunluluğu, yalnızca beyan niteliğindeki deliller için değil, aynı zamanda maddi deliller için de geçerlidir. Örneğin ateşli bir silahın ya da bir bıçağın veya bir analiz sonucunun mutlaka tanık beyanıyla sunulması gerekir.[2] <BR>İddia karşısında savunma makamını temsilen sanığa şahsen veya avukatı aracılığıyla savunma hakkı tanınır.[3] <BR> Anglo -Sakson sisteminde delil elde etme yöntemi üç aşamalıdır: İddia ve savunma makamları, tanıklarını hakem konumunda olan yargıcın huzuruna getirirler ve sorgularlar. Tanıklar yemin altında veya gerçeği söyleyeceklerine dair açık bir kabulle sorgulanırlar. Tarafların kendi tanıklarını sorgulamalarını, karşı tarafın çapraz sorgusu takip eder. Çapraz sorgu sonrası, çağıran taraf kendi tanığını yeniden sorgulama hakkına sahiptir.[4] <BR> Yargılamada her iki tarafın da görevi, mahkemedeki mücadeleyi kazanmaktır. Kazanma, taktik gerektirir. Gerçeğin ortaya çıkarılabilmesi, ilgili tanıkların duruşmada güvenilir bir beyan verebilmeleri için hazırlanması ve en önemlisi etkili bir çapraz sorgunun yapılması, bu mücadeledeki taktikler arasında sayılabilir.[5] <BR>Çapraz sorgu, Anglo -Sakson sisteminin belkemiğini oluşturan bir sorgulama yöntemidir. I. Çapraz Sorgu Yönteminin Ceza Muhakemesi Sistemleri İçerisinde Değerlendirilmesi Muhakeme, kelime anlamı itibariyle akıl yürütme, yargılama yapma demektir. [6] <BR>Ceza muhakemesi tez (iddia) -antitez (savunma) -sentez (yargılama) üçgeni üzerine kurulmuştur. Üçgenin her bir kenarı bir muhakeme makamı tarafından oluşturulur. Ceza muhakemesi makamları iddia, savunma ve yargılamadır. İddia, savunma ve yargılama makamları, muhakeme süresince akıl yürütme faaliyetini işbirliği içerisinde yürütürler. Dolayısıyla bu makamları temsil eden süj elerin katılımıyla yapılan akıl yürütme işi, kollektif bir faaliyettir.[7] <BR>Muhakeme süjelerinin akıl yürütme faaliyetine katılımı, toplumların hukuk şuurunun değişimine bağlı olarak farklılık gösterir.[8] <BR> Ceza muhakemesi süjelerinin kollektif faaliyete katılım derecesi, ceza muhakemesinde izlenen amaçlar doğrultusunda şekillenmiştir. Tarihi süreçte ceza muhakemesi amaçları, süjelerin temsil ettiği iddia -savunma ve yargılama makamları arasındaki ilişkileri etkileyerek üç sistemi karşımıza çıkarmaktadır: İtham sistemi, tahkik sistemi ve karma sistem.[9] <BR> 1. İtham Sistemi İtham sistemi, Eski Yunan ve Roma'da uygulanan ve tarihte bilinen en eski sistemdir. Bu sistem Roma İmparatorluğu'nun çöküşüne denk gelen 13. yüzyılın başına kadar devam etmiştir. [10] <BR> İtham sistemi ilkel mücadelenin muhakemedeki görünüm şeklidir. Taraflar, üçüncü bir kişi huzurunda mücadele ederek, haklılıklarını ispatlamaya çalışırlar. Tarafsız üçüncü kişi de, taraflardan birini haklı bularak huzurundaki kavgayı sona erdirir. İlkel dönemlerin sistemi olan itham sisteminde, taraflar arasında mutlak bir eşitlik olduğu göze çarpar. [11] <BR> Sistemin yapı taşlarını üç temel uygulama ilkesi oluşturur. İtham sistemi, tarafsız ve pasif rolde olan bir süje önünde, tarafların delilleri ileri sürdüğü ve tanıkları sorguladığı bir sistemdir.[12] <BR> Bu sistemin en belirgin özelliklerinden biri, muhakemenin başlayabilmesi için bir ithama ihtiyaç duyulmasıdır. İtham etme hakkı, önceleri suçtan zarar görene ve yakınlarına, daha sonraları ise özellikle suçtan sosyal bir zarar doğmuşsa tüm vatandaşlara tanınmıştır. [13] <BR> İtham sisteminde özel bir itham makamı ve özel bir savunma makamı vardır. Muhakeme, iki taraf arasında bir diyalog şeklinde cereyan eder. Taraflar, en güçlü delillerini ileri sürerek iddialarını ispat etmekle yükümlüdürler. Sistem tarafları ikna ediciliği en yüksek delili göstermeye ve bulmaya teşvik eder. [14] <BR> İki taraf arasında çekişmeli geçen muhakeme sonucunda, tarafların ve toplumun kabul edip yetkilendirdiği kişi kararını verir ve haklı olan tarafı belirler.[15] <BR>Bu kişi muhakemenin üçüncü süjesi olan yargıçtır. Yargıç muhakemenin pasif katılımcısıdır; iki taraf arasında bağımsız ve tarafsız bir hakem konumundadır. Yargıç, yalnızca yargılamayı idare etmekle ve sonuç çıkarmakla yükümlü kılınmıştır.[16] <BR>Muhakeme süresince yargıç, çekişmeli yargılamanın sonuna kadar esasa ilişkin karar üretmekten geri durmalı, delil toplanmasında aktif bir rol üstlenmemeli ve tarafların iddialarını yönlendirmemelidir. [17] <BR>Aksi takdirde yargıcın muhakemede pasif konumundan çıkıp aktif hale gelmesi sürecin işleyişini olumsuz yönde etkileyebilir. Nitekim yargıcın delil toplaması, kendi kanaatinin tarafların delil sunumundan önce oluşmasına ve delillerin değerinin yanlış takdir edilmesine neden olabilir. Ayrıca yargıcın üstlendiği pasif rol, sadece her davanın adil değerlendirilmesini sağlamaz, aynı zamanda toplum gözünde karar merciinin güvenilirliğini de pekiştirir. Zira aktif bir sorgulayıcı ya da katılımcı olan karar mercii tarafsızlıktan çok yanlı bir tutum sergiler konumda değerlendirilebilir.[18] <BR> Sistemin işleyişinde yargıcın pasif rolü, iki konuda kendini gösterir. Bir kere yargıç kendiliğinden davaya elkoyamaz, mutlaka bir ithamcıya gerek vardır. İkinci konu ise, yargıcın re'sen delil araştırması yapamamasıdır. Yargıç taraflara, delillere ilişkin doğrudan soru soramaz. Yargıcın, ancak sunulan bir delille ilgili aydınlanılmamış hususlarda soru sorması veya sorulan sorulara cevap verilmemesi durumunda davaya aktif olarak katılması mümkündür. Yargılamanın gidişatı tarafların kontrolündedir. Her iki taraf da delil olarak ileri sürülecek olgulara, hangi tanıkların çağrılacağına, hangi tartışmaların ve hangi itirazların yapılacağına karar verir. Yargıç, kovuşturma süresince yapılan işlemleri idare etmekle yükümlüdür. Ancak bu sistemde yargıç hiçbir şekilde, bir iddianın hangi delille ispatlanacağına veya bu delilin araştırılıp bulunmasına ilişkin ya da ilgili olabileceğini düşündüğü bilgilerin mahkemeye getirilmesi için tarafları yönlendirme yetkisine sahip değildir. Bu görevler, iddia ve savunma makamlarına aittir. Yargılama, iki taraf arasındaki bir mücadeledir; taraflardan biri ileri sürülen iddiayla ilgili etkili ve inandırıcı bir argüman ortaya koymakta başarısız olursa, diğer taraf davayı kazanır. Bu nedenle, bu sistemde taraflara büyük bir ispat yükü düşmektedir. [19] <BR> Yargıcın sahip olduğu pasif rol, sanığın şahsen savunma yapmak istemesi halinde aktif role dönüşür. Zira sanık muhakemeye ilişkin kuralları bilmeyebilir. Sanık duruşmada ileri sürülen iddiaları bilse bile, hangi delille hangi olguyu ispatlayacağını öngöremeyebilir, ilgisiz açıklamalara itiraz etmeyebilir. Yargıç, sanığa muhakemede yol göstermekle yükümlüdür. [20] <BR> İtham sisteminde süjeler arasındaki çekişme yanında, delil hukuku da büyük önem taşır. Taraflar, delil hukukuna ilişkin katı kurallara tabidirler. Delillerin kabul edilebilirliği, bu sistemin can alıcı unsurudur. Bir delilin kabul edilebilir olması, hukuka uygun, geçerli ve ihtilaflı konulara ilişkin olmasıdır. Yargılama, delil kurallarına bağlı olarak gerçekleştirilir, bu nedenle tarafların delillerin sunumuna ve ortaya çıkacak tartışmalara çok iyi hazırlanmaları gerekir.[21] <BR> Bu sistemde muhakeme üç temel ilke üzerine inşa edilmiştir: Açıklık, sözlülük ve yüze karşılık. Bu ilkelere doğrudanlık ilkesini de eklemek mümkündür. İtham sistemi, kural olarak tarafların ve tanıkların beyanlarını sözlü şekilde duruşmada dile getirmesi, yargılamanın yargıç huzurunda tarafların eşit katılımıyla herkese açık yapılması ve taraflar arasında aracı olmaksızın iletişim kurulması esasına dayanmaktadır. [22] <BR> İtham sistemi, devletin elde ettiği delile ve deliller doğrultusunda ileri sürülen suçlu varsayımına karşı suçlanan tarafa aktif olarak mücadele etme olanağı tanımaktadır. [23] <BR>Bu çerçevede bir taraf, karşı tarafın tanığından delil elde etmek veya tanığın beyanını sarsmak amacıyla tanığı sorgulama yetkisine sahiptir. Bu olanağı tanıyan çapraz sorgu yöntemi, itham sistemi içinde doğmuş ve gelişmiştir. 2. Tahkik Sistemi İtham sisteminin ardından tahkik sistemi ortaya çıkmıştır. 16. yüzyılda yükselme dönemini yaşayan Roma İmparatorluğu ve Kilise hukuku bu sistemin izlerini taşımaktadır. [24] <BR> Tahkik sisteminin kökleri 12. yüzyıla kadar uzanır. Fransa'da 12. yüzyılın sonunda Kilise hukuku daha etkili bir ceza usul sistemi ihtiyacı duymuş ve 13. yüzyılın başında ceza muhakemesinde yapılan önemli değişikliklerle tahkik sistemine geçilmiştir. Önceleri dini mahkemelerde dini inançlara aykırı davrananları soruşturmak için kullanılan bu sistem, sonraları laik mahkemeler tarafından da uygulanmaya başlanmıştır.[25] <BR>Bu sistem 19. yüzyılın ilk yarısına kadar hakimiyetini sürdürmüştür.[26] <BR> İtham sisteminden, tahkik sistemine geçişle birlikte muhakeme süjelerinin rolleri de değişmiştir. Taraflar arasında cereyan eden mücadele, yerini, geniş yetkilerle donatılmış ve baskın bir rol üstlenmiş olan yargılama makamına bırakmıştır. Bu sistemde taraflar arasındaki bir diyalogtan bahsetmek mümkün değildir, zira özel itham makamı ortadan kalkmış, yargıç itham etme yetkisini de üstlenmiştir. Sanıktan çok toplumu korumayı amaçlayan bu sistem, sanığı çok güvencesiz bir konuma sokmuştur. Muhakeme yazılılık ve gizlilik esaslarına göre yürütülmektedir. Savunmanın yetkileri önemli ölçüde sınırlanmıştır. Sanık artık muhakemenin gidişatına yön veren etkin bir süje değildir. Yetkilerini paylaşmak zorunda olan bir itham makamı ile hiçbir güvencesi olmayan savunma makamı görünüşte bu sistemde yerini almakla birlikte, her aşamada yargılama makamının ağırlığını hissetmek mümkündür.[27] <BR>İlk dönemlerde tek taraflı yürütülen muhakeme boyunca sanığın peşinen suçlu olduğu varsayımından hareket edilerek, işkence de dahil sanığı ikrara zorlayacak her türlü yaptırım, sistemin delil elde etme yöntemi olarak kullanılmıştır. Bu dönemde ikrar nasıl elde edilirse edilsin, en önemli delil olarak kabul edilmekteydi.[28] <BR> Tahkik sisteminde muhakemenin kontrolü taraflarda değil, devletin kamu gücünün temsil edildiği yargılama makamındadır. Yargıç yargılamanın aktif bir katılımcısıdır. Yargıcın muhakeme hukukunda sistemin özünden gelen aktif rolü, devletin nüfuzunun da bir göstergesi olarak olumlu bir yükümlülük şeklinde kabul edilir. Yargıcın sahip olduğu bu yetki, yargıca soruşturma ve kovuşturma evrelerinin kontrolünü elinde bulundurma olanağı sağlar. [29] <BR>Ancak yargıcın muhakemedeki baskın rolü, tarafların katılımlarının olmayacağı anlamına gelmemelidir. Tarafların muhakemedeki rolü ikincil ve destekleyicidir. Tahkik sistemi yargıcının ilk sorumluluğu, tanıkları huzuruna çağırmak ve sorgulamaktır. Yargıç, gerçeği araştırdığından suçlanan kişi adına da soru sorabilir, başka tanıklar çağrılmasını isteyebilir ve hatta araştırmanın daha da derinleştirilmesini talep edebilir. [30] <BR> Bu sistemde olayı soruşturmak için devlet adına görev yapan bir soruşturmacı vardır. Bu soruşturmacı delilleri ileri sürmede başarısız olursa, yargıç da re'sen delil araştırması yapabilir. Tahkik sisteminde itham etme yetkisi, hem görevi itibariyle toplum adına iddiayı ortaya koyan savcılık makamına, hem de yargıca tanınmıştır. Yargıç aynen savcı gibi re'sen itham görevini yerine getirebilir. [31] <BR>Ayrıca yargıç olayın tanıklarını, sanığın yokluğunda sorgulama hakkına sahiptir.[32] <BR>Hatta bazen muhakeme yapılmaz; mahkeme kapalı oturum yaparak dosya üzerinden karar verir, sanık huzura gelmez; sanığın mahkemede muhakemeye ilişkin herhangi bir hakkı yoktur.[33] <BR> Bu sistemde savcının "tasarruf edilmezlik" ilkesine tabi olduğu, daha açık ifadeyle verdiği kararlar yönünden bağlı olmadığı görülür. Nitekim devlet adına soruşturma görevi yapan savcı itham edilen kişi hakkında aleyhe delil ileri sürebilir. Ancak bu durum, savcının muhakeme sonunda sanığın beraatini talep etmesine engel değildir. Savcının, itham sistemindekinin aksine önceden tanıkları duruşma sırasındaki tanıklığa hazırlaması ve yönlendirmesi gibi yükümlülükleri de yoktur. [34] <BR> Tahkik sisteminde savunma makamı daha zayıf bir role sahiptir. Savunma makamı, itham sistemindeki gibi "karşı taraf"ın sahip olduğu haklarla ve yetkilerle donatılmamıştır.[35] <BR> Bu sistemin uygulanmasında delillere ilişkin kurallara bakıldığında, usul kurallarının önemsenmediği görülür. Sanığın maddi hukuka ilişkin hakları daha ağırlıktadır. Yargıcın esas görevi, sanığın suçlu ya da suçsuz olduğuna karar verebilmek için gerçeği ortaya çıkarmaktadır. Bu nedenle, mahkemenin yetkisi, delil elde etmeye yönelik katı kurallarla sınırlandırılmamıştır.[36] <BR> Tahkik sisteminde yazılılık ve gizlilik ilkeleri ön plana çıkar. Dosya, soruşturma aşamasında hazırlanır ve yargılama bu dosya üzerinden yapılır. Tahkik sisteminde soruşturmaya ve yargılama aşamasına katılan yargıç "ithamcı ve yargılayıcı" konumdadır [37]. Bu sistemde soruşturma ve yargılama görevi aynı kişide toplanmıştır. Yargıç, soruşturma evresinde dosyanın hazırlanmasında, kovuşturma evresinde de hükmün verilmesinde aktif rol oynar. Yargıcın itham ve yargılama rolü karşısında savunma makamının hakları oldukça sınırlanmıştır [38]. Hem itham hem de tahkik sistemlerinin amacı gerçeği araştırmak olmakla birlikte, sistemler, gerçeğin tanımlanmasında birbirinden ayrılmaktadır. İtham sisteminde gerçek, karşılıklı görüşlerden doğru olması muhtemel olanın belirlenmesidir. Gerçek, inandırıcılığın konusunun, olgunlaşmış yargılamanın bir göstergesidir ve ileri sürülen olay hakkında her bir tarafın karşılıklı iddialarının dengelenmesidir[39]. Bu sistemde savcı gerçeğin ortaya çıkarılmasına yardımcı olmaz, bilakis tarafsız bir hakem olan yargıcın huzurunda iddiasını ispatlayarak sanığın mahkûmiyetini sağlamaya çalışır [40]. Oysa ki tahkik sisteminde gerçek, eldeki tüm delillerin birleştirilmesiyle ortaya konulabilir. Yapılan tüm araştırmalar doğrudan gerçeğin araştırılmasına yöneliktir. Sanığın suçlu ya da suçsuz olduğunu ispatlayacak kesin, inandırıcı ve şüpheye mahal bırakmayacak deliller ortaya konmalıdır. Şüpheli ya da sanığın ikrarı, sistemin önemli bir parçasıdır, zira ispat külfeti gerçeğin şüpheden ari bir şekilde sunulmasını gerektirir. Elde edilen ikrar da gerçeğin ispat edilebilirliğinin bir göstergesini oluşturur.[41] <BR>Bu doğrultuda her iki sistemde de aynı ceza muhakemesi süjeleri yer almakla birlikte, bu süjelerin üstlendikleri görevler farklılaşmakta; yetkileri sistemdeki rollerine göre azalıp çoğalmaktadır.[42] <BR> Özetle tahkik sisteminde, ceza muhakemesi süjeleri arasındaki denge iddia ve yargılama lehine değiştiğinden, savunma makamının aktif katılımının söz konusu olduğu bir sorgulama yöntemi uygulanmamaktadır. Bu nedenle çapraz sorgu aktif katılımın olmadığı bu sistem içerisinde uygulama alanı bulamamıştır. 3. Karma Sistem 19. yüzyılın ilk yarısında Fransız İhtilaliyle birlikte iktidarın yetkilerinde değişimler olmuştur. Nitekim Aydınlanma Çağı felsefesinin ve ortaya çıkan liberal akımın etkisiyle iktidar kendi yetkilerini sınırlayan anayasal metinleri kabul etmiş ve bu doğrultuda ceza muhakeme usullerini de gözden geçirmeye başlamıştır. Değişimler sonucunda tahkik sistemi bir kenara bırakılarak, aleni duruşmalarda sözlü ispatın ve jüri uygulamalarının da dahil olduğu daha liberal ve çekişmeli usuller benimsenmiştir.[43] <BR>19. yüzyılın ilk yarısından itibaren tahkik sistemi yerini, modern Kıt'a Avrupası usul sistemi olarak nitelendirilen karma sisteme bırakmıştır. [44] <BR> Karma sistem, itham sistemi ile tahkik sisteminin iyi yönlerini birleştirerek oluşturulan bir sistemdir. Karma sistemde, muhakeme makamlarını temsil eden süjeler arasında işbirliği vardır. Bu nedenle bu sistem "işbirliği sistemi" olarak da bilinmektedir.[45] <BR> Bu sistemde muhakemenin başlayabilmesi için mutlaka bir ithama gerek vardır; yargıcın kendiliğinden işe el koyması mümkün değildir. İthamı yerine getirecek olan makam iddia makamı adına savcılıktır. [46] <BR> Soruşturma evresinde tahkik sisteminin yazılılık ve gizlilik ilkeleri esas alınmıştır. Savcının yapmış olduğu işlemleri bir sonraki aşamaya taşıyabilmesi ve ispatı sağlayabilmesi için bu evrede yapılan tüm işlemler yazılıdır. Soruşturma evresinin gizliliği ise, bir taraftan davanın açılabilmesi için delil toplanmasına yönelik araştırmaların yapılabilmesi, diğer taraftan şüphelinin lekelenmemesi için önemli bir ilkedir. Kovuşturma evresinde ise itham sistemine hakim olan açıklık, sözlülük ve yüze karşılık ilkeleri benimsenmiştir. [47] <BR> Karma sistemde her üç makam kollektif olarak muhakemeye katılmakta, muhakeme makamlarını temsil eden süjeler de adli sürecin bir parçası olarak roller üstlenmektedirler. Bu kapsamda şüpheli veya sanık muhakemenin gidişatına yön veren etkin bir süjedir, hak ve ödevlere sahiptir. Yargıcın muhakemedeki aktif rolü ise, tahkik sisteminin özelliğinin bir yansımasıdır. Yargıç, tarafların sunduğu delillerle bağlı değildir; maddi gerçeğe ulaşabilmek için re'sen delil araştırması yapabilir. [48] <BR> Bugün çeşitli ülkelerde itham ve tahkik sistemlerinin özelliklerinin görüldüğü hukuk sistemleri uygulanmaktadır. Çapraz sorgu yöntemi de eşit yetkilere sahip tarafların karşılıklı bir ispat mücadelesi içerisinde oldukları itham sisteminden doğmuş ve Anglo -Sakson sisteminde delil hukukunu şekillendirmiştir. Çapraz sorgu, esas itibariyle karma sistemin öngördüğü makam muhakemesinin yapısına uygun değildir. Bununla birlikte, karma sistemde maddi gerçeğe ulaşmak adına, çapraz sorgudan esinlenilerek benzer sorgulama yöntemlerini uygulamak mümkündür. II. Hukuk Sistemlerinde Çapraz Sorgunun Yeri ve Hukuki Niteliği 1. Hukuk Sistemlerinde Çapraz Sorgunun Yeri Özünü itham sisteminden alan hukuk sistemi Anglo -Sakson hukukudur. Bu sistemde muhakeme süjelerini; tarafsız ve pasif bir rol üstlenen yargıç (ve jüri) ile eşit konumda olan, karşılıklı tartışan, sorgulayan ve sürece yön veren taraflar oluşturur.[49] <BR>Sistemin karakteristik özelliği, muhakemenin tarafların kontrolünde olmasıdır. Hangi delilin toplanacağına, sunulacağına ve tartışılacağına taraflar karar verir. Karar verme mercii, her iki tarafı dinleyen ve pasif bir rol üstlenen yargıçtır. Yargıcın rolü yargılamayla sınırlıdır. [50] <BR>Yargıcı, bir futbol maçındaki hakem gibi düşünebiliriz. Nasıl ki hakem maçın skoruna yönelik olarak taraflar açısından aktif bir adım atmak zorunda değildir, yalnızca maçın adaletli bir şekilde devam etmesini ve sonuçlanmasını sağlamakla yükümlüdür; Anglo -Sakson hukukunda da yargıç sadece muhakemenin sağlıklı bir şekilde devam edebilmesi ve sonuçta adaletli bir sonuca ulaşılabilmesi için çaba sarf eder. [51]Yargıcın soruşturma aşamasındaki rolü sınırlı olmakla birlikte, örneğin; arama veya tutuklama kararı ya da kefaletle serbest bırakma kararı verilmesini gerektiren hallerde yine yargıcın sürece katılımı gereklidir. [52] <BR> Yargıç, ayrıca muhakemede üstlendiği rol gereğince delil trafiğinden sorumlu süje olarak nitelendirilebilir. [53] <BR>Yargıcın tarafların sunduğu deliller dışında delil araştırması yapma veya sunulan delillerin doğruluğunu sınama yetkisi yoktur. Bu görev, taraflara yüklenmiştir. Mahkeme kararının temelini oluşturacak delillerin sunumu da yine tarafların kontrolündedir. Bu sistem özünde tarafların dürüst bir şekilde hareket ederek argümanlarını ortaya koymaları ve gerçeğin, ileri sürdükleri sağlam beyanlarla elde edilmesi teorisi üzerine kurulmuştur. İddia ve savunma merkezli olan bu sisteme taraf muhakemesi de denilir.[54] <BR> Anglo -Sakson hukukunda tarafları iddia ve savunma makamı oluşturur. İddia devlet adına savcılık makamı tarafından; savunma da itham edilen kişi ve onun avukatı tarafından temsil edilir. Soruşturma aşamasında ise polis görev yapar.[55] <BR> Nitekim bu sistemde ceza muhakemesi polis soruşturmasıyla başlar; polis şüphe üzerine yoğunlaşarak şüphelinin suçluluğunu ispatlayacak delilleri toplar. Yargılama daha önceden soruşturma dosyası hakkında bilgisi olmayan tarafsız bir yargıç huzurunda gerçekleştirilir. Bir tarafta devlet adına iddiayı gerçekleştirecek ve ispatlamaya çalışacak olan savcı; karşı tarafta da savunma makamını temsil eden sanık veya avukatı yer alır.[56]Soruşturma evresinde savcının rolü yoktur; savcı soruşturma dosyasının kendisine ulaşmasıyla iddia makamını temsilen taraf olur. Soruşturma dosyası, savcının herhangi bir müdahalesi ya da katılımı olmaksızın polis tarafından hazırlanır.[57] <BR>Delil toplanılarak oluşturulan soruşturma dosyasındaki bilgiler, davanın açılmasıyla karşı tarafca paylaşılabilir hale gelir. Savunma makamı, itham eden tarafa göre "karşı taraftır. Soruşturma dosyası dava açılana kadar karşı tarafa açık değildir.[58] <BR> Anglo -Sakson sisteminde savcı, Kıt'a Avrupası sistemindeki savcı modeline göre daha aktif olmalıdır; zira karar verme merciine suç teşkil ettiği iddia edilen olayın olgularını yasal çerçeve içerisinde aktarabilmeli ve savunmanın iddialarını çürütebilecek olgular ortaya koyabilmelidir. [59] <BR> İddianın karşısında yer alan savunma makamı da sanık açısından olayın olgularını araştırmalı ve duruşmada sunmalıdır. Savunma görevini yerine getiren avukat iddiasını, istekli ve samimi bir şekilde yerine getirir. İstekli olmak, ispat için uygun delilleri araştırıp bulmak ve iddiasına en uygun hukuki yorumu yapmaktır. Bu görev taraf avukatına yüklenmiştir. Avukat, yargılamada aktif ve muhakemenin gidişatında etkili olmalıdır. Nitekim re'sen delil araştırma yetkisine sahip Kıt'a Avrupası sistemindeki yargıca bu görevi yüklemek mümkün değildir.[60] <BR> Anglo -Sakson sisteminde yargılama, savcının açılış konuşmasıyla başlar. Taraflar, duruşmaya çağırıp dinletecekleri tanıkları ve bu tanıklara yöneltecekleri taktiksel soruları hazırlarlar. Mahkeme bu sürece hiçbir şekilde müdahale etmez.[61] <BR>Tanıklar, doğruyu söyleyeceklerine dair yemin ederek, hem çağıran hem de karşı tarafça sorgulanabilirler. Tanığı çağıran taraf, önce tanığına olayla ilgili sorular sorar, esas sorgu denilen sorgulama yöntemini uygular. Esas sorgu bittikten sonra, aynı tanık karşı tarafça sorgulanır. Uygulanan sorgu yöntemine çapraz sorgu denilir. Çapraz sorgu yapılırken amaç, tanığın açıklamalarının güvenilirliğini ve inanılırlığını sarsmaktır. Çelişkili ifade veren tanıkların, bu açıklamalarının gerçeği tam olarak yansıtmadığı, tanığın çapraz sorguda sarsıldığı kabul edilir. Çapraz sorgu tamamlandıktan sonra, tanığı çağıran taraf yeniden sorgu yapabilir. Aydınlatılmamış, açıklanmamış veya anlaşılamamış bir husus varsa bu konulara ilişkin tanığa soru yöneltilebilir.[62] <BR> Anglo -Sakson sisteminde, sanığın yargılamada sorgulanabilmesi ancak tanık olarak dinlenmesiyle mümkündür. Sanığın tanık olarak dinlenmesi, yemin altında beyanda bulunması şeklinde olabilir. Sanık, tanık kürsüsüne geçip yemin etmediği sürece, çapraz sorguya tabi tutulamaz. [63] <BR> Anglo -Sakson sistemi, gerçeğin ortaya çıkabilmesi için tarafların iddialarını ispatlayabilmelerine ve bu ispatı da en iyi başaranın davayı kazanmasına olanak tanır. İki eşit tarafın, tanıkları sorgulama olanağına sahip olması çelişkileri ortaya çıkarır ve böylece gerçek anlaşılır.[64] <BR> Bu sistemin de kendi içinde barındırdığı zayıf noktalar vardır. Şöyle ki taraflardan biri devletin tüm araştırma olanaklarından yararlanabilen savcıdır; diğeri ise ya şahsen savunma yapan ya da kendine avukat atayan veya atanan sanıktır. Atanan avukat büyük bir yükün altına giren ve yaptığı işin maddi anlamda karşılığını alamayan veya sanığın suçlu olduğunu düşünen ve bunu performansına yansıtan ya da çok az araştırma olanağına sahip olan bir avukat olabilir. [65] <BR> Anglo -Sakson sistemine karşın Kıt'a Avrupası sistemi, tahkik sisteminin izlerini taşır. Bu sistem özünde tahkik sisteminin özellikleriyle şekillense de geçen yüzyıl içerisinde insan haklarının gelişimine paralel olarak değiştirilmiş ve günümüzde karma sistem olarak varlığını sürdürmüştür. Karma sistem, itham ve tahkik sisteminin aşırı noktalarının törpülenmesiyle oluşan bir sistemdir.[66] <BR> Bu sistemi benimseyen devletler, savunma makamının yargılama ve iddia makamı karşısındaki zayıflığını ortadan kaldırabilmek amacıyla, ceza muhakemesi kanunlarında tarafların sahip olduğu yetkileri dengeleme yoluna gitmişlerdir. Sürecin yargıcın kontrolünde olması gerçeğin ortaya çıkarılmasında en iyi yöntem olarak düşünülmüş ve sistem bu düşünce üzerine inşa edilmiştir.[67] <BR> Kıt'a Avrupası sisteminde yargıç yargılamanın gidişatına yön veren baskın bir süje olarak görev yapar. Tahkik sisteminin temel özelliklerinin yargıcın rolüne yansıdığı görülür. Nitekim bu sistemin özünde, iddia ve savunma arasındaki denge yargıcın lehine olacak şekilde bozulmuştur. Zira yargıç, olayı sorgulayan, gerektiğinde delil araştıran ve her olayda karar veren bir süjedir. [68] <BR>Yargıç, tarafların gerçeği ortaya çıkarmasını beklemek zorunda değildir; delillerin yetersiz olması durumunda re'sen delil araştırma yetkisine sahiptir. Yargıç, kararını yargılamada sunulup tartışılan delilleri değerlendirerek verir. [69] <BR> Yargıç, sürecin kontrolünü elinde tutarken, aynı zamanda her iki tarafın çıkarlarını da korumakla yükümlü kılınmıştır.[70] <BR>Yargıç merkezli sistemde, taraflar karşılıklı olarak yüzleşmediklerinden, yargıç bir karar vermek amacıyla sürece hep müdahale etmek durumundadır.[71] <BR> Bu sistemde olayı araştırmakla görevli, tarafsız soruşturmacı vardır. Kamu adına itham görevini üstlenen bu süje "savcı" olarak isimlendirilmektedir. Davanın açılıp açılmayacağına soruşturmayı yapan savcı, hazırladığı soruşturma dosyasındaki belgeleri dikkate alarak karar verir [72]. Kıt'a Avrupası hukuk sisteminde sanığın sorgusuna büyük önem verilir. Ortaçağ dönemine hakim olan tahkik sisteminde, sanığın ikrarı önemli bir delil kaynağıydı. Karma sistem, Ortaçağ'ın izlerini silmeye çalışmış, bu nedenle sanığın sorgulanmasına sistem içerisinde ayrı bir değer tanımıştır. Sanık ve avukatı (müdafii), sınırsız olarak dava dosyasını inceleme hakkına sahiptir. Yargılama öncesi tüm deliller bakımından alenilik söz konusudur. [73] <BR> Anglo -Sakson sisteminin aksine bu sistemde sanık bir tanık gibi yemin edip sorgulanmaz. Sanık, yargılama sürecine aktif olarak katılır. Yargıç, duruşmada sanığı sorgular. Ancak sanık sorgusu sırasında olaya ilişkin olarak susma hakkını kullanabilir. Yemin altında yapılan bir sorgu olmadığından, sanığın yalan söyleme ihtimali her zaman vardır. Bu nedenle, bu sistemde yargıç duruşmada ileri sürülen delillerin doğruluğunu kendisi takdir etmek durumundadır.[74] <BR> Kıt'a Avrupası hukuk sisteminde polis, devlet adına iddia makamını temsil eden savcının emri doğrultusunda hem iddia hem de savunma için araştırma yapar. Savcı, devlet adına iddia görevini yerine getirirken, şüpheli ya da sanığı suçlayıcı olgular yanında, suçsuzluğunu ispat edebileceği olguları da toplama yetkisine sahiptir. Mahkemenin birincil görevi maddi gerçeğe ulaşmaktır. [75] <BR>Toplanan deliller yargıç huzurunda tartışılır; yargıç hangi olgunun hangi delille ispat edileceğine karar verip daha derin bir delil araştırması yapılmasını isteyebilir. Yargıç, re'sen delil araştırması da yapma yetkisine sahiptir. [76] <BR>Mahkeme, tarafların ileri sürdükleri iddia ve hukuki değerlendirmelerle bağlı değildir. Nitekim sanığın ikrarı mahkemenin daha sonra ileri sürülecek diğer delilleri dinlemesine engel değildir.[77] <BR> Savcı soruşturma dosyasına göre, bu uyuşmazlığı mahkemeye taşıyıp taşımayacağına karar verme yetkisine sahiptir. Yargılama (duruşma) alenidir, her iki taraf da (hem iddia hem savunma) argumanlarını ortaya koymalı ve tartışmalıdırlar. Kural olarak soruşturma evresinde toplanan tüm deliller yargılamada (duruşmada) tartışılmalıdır. Delil değerlendirme yetkisi, karar verecek olan yargıçtadır. Yargıç, tanıkları sorgulama yetkisinin yanında, maddi gerçeğin bulunmasına yönelik olguların toplanmasını da talep etme yetkisine sahiptir. İki sistem arasındaki temel özellikler, tanıklık kurumu ile muhakeme süjelerinin rollerinde farklılıklar yaratır. Sistemlerden biri delil sunulması yanında delil araştırılan, diğeri ise yalnızca delil sunulan bir sistemdir. Delillerin araştırılması veya sunulması, yargıca ya da taraflara yetki verir. Her sistemde bu yetkilere sahip olan süjenin bilgili, öngörülü, kararlı, ilgili ve aktif olması gibi, temsil ettiği meslek grubunun niteliklerini taşıması gerekir.[78] <BR>Nitekim Anglo -Sakson hukuk sisteminde deliller taraflar tarafından ileri sürülüp tartışılır; yargıcın re'sen delil toplama ve ileri sürme yetkisi yoktur. Yargıç yargılamada delillerin ileri sürülmesi ile tartışılmasında pasif bir rol oynar. Kıt'a Avrupası hukuk sisteminde ise yargıç hangi tanığın çağrılıp çağrılmayacağına, kural olarak tanığa sorulacak sorulara kendisi karar verir. [79] <BR>Delil olarak dinlenecek olan tanık beyanı, mahkemenin delili olarak nitelendirilir. Savcının davası ya da savcılığın tanığı gibi ibareler muhakemede kullanılmaz. Soruları yargıç sorar, süreci de yargıç idare eder. [80] <BR>Kıt'a Avrupası hukuk sisteminin benimsendiği ülkelerde, savunma hakkı bakımından ihlallere yol açabilecek bu katı yetki, öngörülen alternatif delil ileri sürme yöntemleriyle yumuşatılmaya çalışılmıştır. Örneğin Kıt'a Avrupası sistemine dahil olan Türkiye'de 5271 sayılı Kanunla getirilen "doğrudan soru yöneltme hakkı", çapraz sorgu niteliği taşımasa da, taraflara (sanık ve katılan hariç) duruşmaya katılan süjelere aracısız soru sorma hakkı verir (CMK md. 201). İki sistemin de avantajları ve dezavantajları vardır. Kıt'a Avrupası sisteminin, Anglo-Sakson sistemine göre delillerin ortaya çıkarılabilmesi için devlet olanaklarının kullanılmasına daha fazla olanak tanıyan bir sistem olduğu kabul edilir. Örneğin tanıklar tarafların değil, mahkemenin çağırdığı tanıklardır.[81] <BR>Diğer yandan Anglo -Sakson hukuk sisteminde, tarafların çağırdığı tanıklar dinlenir. Taraflar, iddialarını ispatlayabilmek adına kendi tanıklarını sorgulamak ve gerçeği ortaya koymak durumundadır. 2. Çapraz Sorgunun Hukuki Niteliği Anglo -Sakson sisteminde sorgu usulünün en temel özelliğini, mahkeme huzurunda sorgulanan tanıkların karşı tarafça çapraz sorguya tabi tutulmaları oluşturur. Çapraz sorgu bir sorgu yöntemidir. Bu sistemin temel ilkelerinden biri sözlülük ilkesidir.[82] <BR>Nitekim bu sistemde, mahkemede, tarafların tanıkları tanık kürsüsüne geçerek yeminli beyan verirler. Taraf tanığını sorguladıktan sonra, karşı taraf çapraz sorgu yöntemini uygular. En sonda aydınlanılmamış hususlar varsa tanığı çağıran taraf yeniden soru sorabilir. Yargıç tanığa soru soramaz, yalnızca usul kurallarının uygulanmasını sağlamakla yükümlüdür Kıt'a Avrupası sisteminde ise duruşma sanığın sorgusuyla başlar. Mahkeme başkanı (yargıç), sanığa itham edildiği suçu açıkladıktan ve haklarını hatırlattıktan sonra, sanığı sorgulamaya geçer. Sanık sorgu usulüne müdahale etme hakkına sahip değildir. Sanığın iki şekilde hareket etmesi mümkündür: Sanık ya olaya ilişkin olarak susma hakkını kullanır ya da yargıcın sorduğu sorulara cevap verir. Sanığın yalan söyleme ihtimali de her zaman vardır. Bu nedenle Kıt'a Avrupası sisteminde delil serbestisi ilkesi yanında delillerin serbestçe değerlendirilmesi ilkesi de kabul edilmiştir. Bu sistemde sanık yemin altında sorgulanmaz; sanığın sorgu sırasında sarsılması sunulan beyanın güvenilirliğini etkilemez. Delilleri serbestçe değerlendirme yetkisine sahip olan süje yargıçtır, mahkemedir. Yargıç çelişkili durumları sanığa anlatır ve bunun üzerine bir diyeceği olup olmadığını sorar. Sanığın verdiği beyanı dinleyerek değerlendirmesini yapar. [83] <BR> Çapraz sorgu ile sorgu arasında bir takım temel farklılıklar vardır. Bu farklılıkları iki noktada toplamak mümkündür. Öncelikle sorgu yöntemini gerçekleştiren makam ile sorgulanan süjeler iki sistemde farklılık gösterir. Nitekim sorgu, yargıç ya da mahkeme başkanı tarafından yapılırken; çapraz sorgu taraf olarak savcı veya savunma avukatı tarafından gerçekleştirilir. Sorgu, sanığa uygulanırken; çapraz sorgu tanık, bilirkişi ve davaya katılan diğer süj elere uygulanır. Bu kişiler, olaya ilişkin bildiklerini tanık kürsüsünden yemin ederek anlatırlar. Savcı iddiasını ortaya koyar, kendi tanıklarını sorgularken tek amacı onlara doğruyu söyletmek değil, aynı zamanda tanıkların ifadelerini sınamak, ifadelerin güvenilirliğini sağlamak, inanılırlığını ortaya koymaktır. Zira tanıkların sarsılmadan beyanda bulunmaları çok önemlidir. Bu nedenle esas itibariyle tanıklık kurumu ve kurumun işleyişi bakımından iki sistem birbirinden ayrılmaktadır. III. Anglo -Sakson Sorgu Usulü Anglo -Sakson sisteminde sorgu usulü üç aşamalıdır: Esas sorgu, çapraz sorgu ve yeniden sorgu. Bu üç yöntem birbirini takip etmek zorundadır. Esas sorgu yapılmadan çapraz sorguya geçilemez; çapraz sorgu yapılmadan yeniden esas sorguya geçilemez. Her bir sorgu yönteminin amacı farklı olmakla birlikte, elde edilen tanık beyanları bir bütün halinde değerlendirilir. Savcının mahkûmiyet kararını elde edebilmesi için hem iddiasını şüpheden ari bir şekilde ispatlaması, hem de savunma makamının iddialarını çürütmesi gerekir. Beraat kararı içinse, savunmanın yalnızca davadaki iddialar hususunda şüphe yaratması yeterlidir. Bu başarı, karşı tarafın delilinin zayıflığı kadar, esas sorgunun sağlam olmasına da bağlıdır. Savcı ya da avukat, esas sorgu sırasında tanığını sorgularken, karşı tarafın çapraz sorguda saldırıya geçeceği hususları önceden öngörebilmelidir. Zira çapraz sorguyu yapan tarafın amacı, tanık beyanını zayıflatmak, sarsmaktır.[84] <BR> 1. Esas Sorgu Esas sorgu, tarafların kendi tanığını sorgulamasıdır. Her iki taraf da kendi davasını destekleyebilmek amacıyla tanık çağırır. Amaç, uyuşmazlığa ilişkin tanığın bildiği önemli ve kabul edilebilir tüm delilleri ortaya çıkarmaktır. Kabul edilebilirlik delilin geçerli ve güvenilir olmasına bağlıdır.[85] <BR>Taraflar, kendi tanıklarına olayı açıklayıcı sorular yönelterek hukuka uygun ve güvenilir delil elde etmeye çalışırlar.[86] <BR>Bu sorguya "doğrudan sorgu" da denilmektedir.[87] <BR> Esas sorgu tartışmasız sorgulamanın yapıldığı sorgu aşamasıdır. Ancak bazen esas sorgu aşamasında da tartışmalı konular ortaya çıkabilir. Tartışmalı konularda etkili bir esas sorgu, sorguyu yapanın iddiasını destekler; iddiayı daha ikna edici ve anlaşılır kılar. [88] <BR>Bu nedenle esas sorguda, sorgulayan taraf tartışmalı hususları tutarlı hale getirmeye çalışmalı ve tanığına tartışmalı konuları tamamlamaya yönelik sorular yöneltmelidir. Bu amaç doğrultusunda, olayın gerçekleşme şekline ilişkin bir teori oluşturulmalı ve bu teori üzerine sorgulama yürütülmelidir. [89] <BR>Sorgulamayı yapan taraf, elde ettiği beyanın açıkça, tereddüde yer vermeden ortaya konulmasına da çabalamalı, tanığı yönlendirmelidir. Sorgu sırasında tanığın konuşmalarının anlaşılır olmasına, olay yerini betimlemesine, olay yerine yakınlığına, olayları kronolojik sıra içerisinde anlatmasına, karmaşık konuları tekrarlamasına, görsel yardımlar almasına ve delilin ayrıntılarını ortaya koymasına özen gösterilmelidir.[90] <BR> Esas sorguda delilin ikna ediciliği de büyük önem taşır. Tanığa olayı anlattırmak, tarafların yeteneğine bağlıdır. Bu aşamada tanığın anlattıklarının gerçeği yansıtması, gereksiz ayrıntı verilmesinden kaçınarak olayın irdelenmesi ve sanık aleyhine kullanılabilecek zayıf noktaların açıklanması, çapraz sorguda tanığın karşılaşabileceği sorulara hazırlıklı olmasını sağlar ve delilin ikna ediciliğini ortaya koyar. [91] <BR> Esas sorgu yapılırken uyulması gereken sorgu yöntemleri vardır. Bu aşamada tanığa yöneltilen sorular, ucu açık sorular olmalıdır. Esas sorgu, tanığın bildiklerini anlatmasına yönelik bir yöntem olduğundan, bu aşamada "yönlendirici soru" veya "yanıtı içinde soru" sorulmaz. Yönlendirici soru, tanıktan belli bir cevap alınmasının beklendiği veya bir olgunun ima edilmeye çalışıldığı soru türüdür. Örneğin tanığa "saldırganın yüzünü çok net gördünüz değil mi?" şeklinde bir soru yönlendirici nitelik taşır. Cevabı ucu açık değil, aksine "evet" ya da "hayır" olan sorular yönlendirici sorulardır.[92] <BR>Yönlendirici nitelik taşıyan bir başka soru türü de tartışmalı olguya ilişkin yöneltilen sorulardır. Örneğin "eşinizi dövmekten ne zaman vazgeçtiniz?" şeklinde bir soru, tanığın eşini dövdüğü hususu tartışmalı bir olgu iken, bu soruya verilecek cevap da tartışmayı yönlendirmiş olur. Yönlendirici soru, elde edilen delilin kabul edilebilirliğini değil, onun değerini etkiler. [93] <BR> Esas sorguda yönlendirici soru sorulmasının kabul edilmeme nedeni, tanığın beyanının bütünlüğünü sağlamaktır. Nitekim yönlendirici soru, ihtilaflı konulara ilişkin olduğunda, tanığın bildiklerini yönlendirme ihtimali taşır. Ancak istisnai olarak bazı durumlarda esas sorgu sırasında yönlendirici soru sorulmasına izin verilebilir. Özellikle sorgulamaya zarar vermeyecek nitelikte rutin hale gelmiş; tanığın ismi, adresi ya da ihtilaf konusu olmayan maddi olgular hakkında tanığın doğrulaması gereken bilgiler için yönlendirici soru tekniği kullanılabilir. [94] <BR> Esas sorgu sırasında tanığın bazen bildiklerini açıklayabilmesi için yardıma ihtiyacı olabilir. Örneğin günlüğü veya önceden tuttuğu notları ya da poliste vermiş olduğu ifadesi tanığa yardımcı olabilecek nitelik taşıyan belgelerdir. Ancak tanığın bildikleri tam aksi yönde olsa dahi yazılı bir belgeden yararlanmasında okuduklarından etkilenme olasılığı oldukça yüksektir. Bu riski en aza indirgemek için yazılı bir belgeden yararlanma olanağı belgeyi okumak şeklinde değil sadece hatırlamak amacıyla kısa süreli bir göz atma olanağıyla sınırlandırılmıştır. [95] <BR> Tanığın esas sorgu sırasında bildiklerini zamansal ve kurgusal olarak bir düzen içerisinde anlatabilmesinde tanığın duruşmadaki tanıklığa hazırlanması önemli bir rol oynar. [96] <BR> 2. Çapraz Sorgu Çapraz sorgu, esas sorgunun ardından tanığın karşı tarafça sorgulanmasıdır. Bu sorgu yöntemi tüm yargılamalarda vazgeçilmez bir niteliğe sahiptir. Zira tanık esas sorgu sırasında ya önceki ifadesinin aynısını ya da benzerini tekrarlar veya önceki beyanını reddeder. Diğer taraf da tanığın ifadesinin aksini iddia eder. Bu durumda hangi tarafın doğru söylediğine nasıl kanaat getirilecektir? İşte bu sorunun cevabı bir sorgu yöntemi ile beyanın güvenilirliğini ve inanılırlığını sınamaktır. [97] <BR>Çapraz sorgu, tanığın olaya ilişkin hikayesinin eksiksizliğini, geçerliliğini ve doğruluğunu sınamak için kullanılan güçlü ve etkili bir silahtır.[98] <BR>Bu sorgu, tanık beyanının sınava tabi tutulma yöntemi olarak da nitelendirilebilir. Çapraz sorgu yöntemi, tüm yargılama sürecinin bir parçası olarak algılanmalı ve değerlendirilmelidir.[99] <BR> Çapraz sorgunun amacı, karşı tarafın iddiasını veya onların tanıklarının duruşunu zayıflatmak ve çapraz sorgulayan tarafın lehine olan gerçekleri ortaya çıkarmaktır. Duruşmada sorgulayan taraf, tanığının doğru söyleyip söylemediğini; yalan söylüyorsa isteyerek mi yoksa istemeden mi bu şekilde beyanda bulunduğunu ortaya çıkarabilmek için tanığın çapraz sorguya tabi olması kaçınılmazdır.[100] <BR>Tanık, ettiği yemine bağlı kalarak doğruyu, sadece doğruyu söylese; diğer yandan avukatlar da sadece doğrunun ortaya çıkmasına çabalasa, tanığın çapraz sorguya tutulmasına gerek yoktur. Ancak doğruyu yalandan ayırabilmek, verilen beyandaki gereksiz, aşırı olan bilgileri azaltmak için çapraz sorgu iyi bir yöntemdir. [101] <BR> Ceza yargılamalarında çelişkiler tanığın açıklamalarında ya da birden fazla tanığın beyanları arasındaki tutarsızlıklar şeklinde ortaya çıkabilir veya beyan ile belge delilleri arasındaki tutarsızlıklar da olabilir.[102] <BR> Çapraz sorguda, konuya bağlı olarak gerçeklerin ortaya çıkarılması amacıyla değişik teknik ve taktikler kullanılır. Çapraz sorgunun yapıcı ve yıkıcı olmak üzere iki işlevi vardır. Avukat, davasını ispatlamak için, karşı tarafın tanığından yeni bir delil elde edebilir. Esas delil çapraz sorguda elde edilir; bu nedenle taraf kendi yönlendirmesiyle konuya işaret eder. Çapraz sorgunun yapıcı etkisi, sorguyu yapan tarafa yardımcı olabilecek delilin elde edilmesidir. Bu etki, iyi bir esas sorguya bağlı olarak ortaya çıkar. Bu sorgunun bir de yıkıcı etkisi vardır ki, bu etkinin ortaya çıkabilmesi için karşı tarafın tanıklığını zayıflatmak ve inanılırlığını sarsmak gerekir. [103] <BR> Çapraz sorgu, tanığı çağıran tarafın değil karşı tarafın sorgulama yöntemidir. Bu nedenle tanığı çağıran taraf, kendi tanığını sadece esas sorguya tabi tutabilir. Zira davasını ispatlamak için tanık çağıran tarafın, kendi tanığını çapraz sorguya tabi tutması ve beyanını sarsması bir çelişki olur. Ancak çağrılan tanık, gerçekleri söylemek istemez veya ispat için uygun olmayan beyanda bulunur ya da sürekli olarak sorulan sorulara "bilmiyorum" cevabı verirse, tanık "muhasım tanık" ilan edilir ve çağıran taraf tarafından da çapraz sorguya tabi tutabilir. [104] <BR> Çapraz sorgu, esas sorgudan iki hususta farklılaşır: İlk farklılık sorgulama usulü bakımından ortaya çıkar. Şöyle ki; çapraz sorgunun sınırlarının esas sorgudan daha geniş olması nedeniyle, çapraz sorgulamayı yapan taraf tanığa yönlendirici sorular sorabilir. [105] <BR>İkinci farklılaştığı husus sorgulamanın kapsamına ilişkindir. Tanığa yöneltilecek tüm sorular kural olarak ihtilaflı konularla ilgili olmalıdır. Bunun istisnaları tanığın inanılırlığını sorgulamak ve olası bir tanığın ortaya çıkma ihtimalinin varlığıdır. [106] <BR>Daha açık ifadeyle, çapraz sorgulayıcı, esas sorguda ortaya çıkmayan herhangi bir konuda da tanığa soru sorabilir; sorular, esas sorguda ortaya çıkmayan gerek uyuşmazlıktaki soruna, gerekse tanığın itibarına ilişkin olabilir. Örneğin yargılamada bir ikrar yapılmışsa ve ilgili görüşme bandı gösterilmişse, ilgili polis memurları esas sorgu sırasında koridorda şüpheli/sanığa yapılan sözde önceki tehditler hakkında hiçbir şey söylememişse; savunma makamı çapraz sorguda ifade odaları dışında meydana gelen tehditlere ilişkin soru sorabilir. Sorular olayla ilgisiz ve yasal bir gerekçe olmaksızın örneğin davayı uzatmak amacıyla sorulmuşsa, yargıç çapraz sorguya müdahale edebilir.[107] <BR> Çapraz sorguyu gerçekleştirecek olan tarafın bir takım becerilere sahip olması gerekir. Öncelikle mantıklı bir düşünce yapısına, açık bir algıya, öngörüye, sonsuz bir sabıra sahip olmalı ve kendi kendini kontrol edebilmelidir. Bunun yanında sezgisel olarak kişinin zihninden geçenleri tahmin etme, yüzünden karakterini değerlendirme, konuyla ilgili derinlemesine bilgi sahibi ve olağanüstü tedbirli olma ile hepsinden önemlisi sorgudaki tanığın zayıf yönlerini ortaya çıkarabilme becerileri bir sorgunun başarılı olmasında büyük rol oynar.[108] <BR> 3. Yeniden Sorgu Yeniden sorgu; çapraz sorgudan elde edilen yanıtların eksik kalması, açıkça anlaşıl(a)maması durumunda tanığı çağıran tarafın yaptığı bir sorgulama yöntemidir. Yeniden sorgulama, sınırlı bir sorgulama yöntemidir.[109] <BR> Bu sorgu, tekrarlanan bir sorgu aşaması olduğundan esas sorgudaki kurallara göre gerçekleştirilir. Bu nedenle, yeniden sorgu aşamasında yönlendirici soru sorulamaz. Bu aşama, esas sorguya yeni bir delil ekleme olanağı vermemektedir. Ancak çapraz sorguda ilk kez ortaya çıkan bir delil, yeniden sorgu yapılmasına yol açabilir. [110] <BR> Yeniden sorguyu yapan taraf, çapraz sorguda açıkça ele alınmayan ancak ortaya çıkan ve anlaşılmayan konuları da sorguya dahil edebilir. Sorgulanan tanık, çapraz sorguda kendi beyanına zarar veren ya da beyanının inanılırlığını sarsan belirsiz ve çelişkili tüm konuları açıklama hakkına sahiptir. [111] <BR> Yeniden sorgunun amacı, tanık beyanının inanılırlığını tekrar oluşturmaya yöneliktir. Bu aşamada kabul edilen delil, güçlü ve etkili olabilir. Bu nedenle çapraz sorguyu yapan tarafın, sorgu sırasında daha ileri delil sunumuna işaret edecek konuları dikkatli düşünmesi gerekir. [112] <BR> Yeniden sorguda yeni bir delilin ortaya çıkması halinde, yargıç karşı tarafa çapraz sorgu hakkı tanımalıdır. Amaç, yeni elde edilen delilin güvenilirliğini ve inanılırlığını sınamaktır.[113] <BR> IV. Anglo -Sakson Hukukunda Elde Edilen Tanık Beyanlarının Değerlendirilmesi Anglo -Sakson hukuk sistemiyle Kıt'a Avrupası hukuk sistemi arasında delil hukuku bakımından farklılıklar vardır. Kıt'a Avrupası hukukunda akli olan ve olayı temsil eden her delil kabul edilirken; Anglo -Sakson hukukunda tanıklardan elde edilen beyanın kabul edilebilirliği önem taşır. [114] <BR>Delilin kabul edilebilirliği, ispatlanmak istenen olguya ilişkin ve geçerli olmasını gerektirir.[115] <BR> Bütün hukuk düzenlerinde, delil elde edilirken ortaya çıkabilecek olan aykırılıklar tamamen bertaraf edilemese bile, bu durum delillere ilişkin kurallarla en aza indirgenmeye çalışılır. Hukuka aykırılıklar kasıtlı olabileceği gibi, dikkatsizlik ve özensizlik nedeniyle de ortaya çıkabilir. Kıt'a Avrupası hukuk sisteminde soruşturmanın amacı yalnızca esassız ithamları elemek değil, aynı zamanda mahkemeye delil niteliği taşıyan olgular hazırlamaktır. Bu nedenle, soruşturma evresinde savunma makamına soruşturma dosyasını inceleme ya da ispat aşamasında yapılan işlemlere katılma olanağı tanınmaktadır. Savunma makamının delillerin hazırlanması aşamasına katılım derecesi sistemden sisteme değişiklik gösterir. Kıt'a Avrupası sisteminde savunma makamına (sanığa ve müdafiine) yargılama aşaması başlamadan önce soruşturma dosyasını inceleme hakkı tanınmıştır. Soruşturma dosyasında savcının elde ettiği bütün deliller yer alır. Savunma makamı dosyayı incelemekle toplanan deliller hakkında fikir sahibi olur ve savunmasını bu delillere göre hazırlar. Savcının soruşturma sonucunda oluşturduğu iddianamesi, hangi hukuki gerekçelerle dava açtığını ve davasını ispatlamak için mahkemeye hangi delilleri ileri sürdüğünü içermelidir. Şüphesiz ki, her iki tarafın da yargılamada delil ileri sürme hakkı saklıdır. Ancak ne zaman taraflardan biri yargılama sırasında yeni bir delil ileri sürmek ister, mahkemenin bunu kabul etmesi gerekir. Tarafların davayı uzatmak amacıyla yeni bir delil ileri sürmek istemesi halinde yargıç bu istemi reddeder. Kıt'a Avrupası hukuk sistemi soruşturma evresinde tüm bilgi ve belgelerin her iki tarafça bilinmesine olanak tanımaktadır.[116] <BR> Anglo -Sakson sisteminde ise delilin geçerli ve güvenilir olması önemlidir. Ancak elde edilen tanık beyanlarına ilişkin olarak hatalarla karşılaşmak mümkündür. Tanıklığa ilişkin olarak gözleme dayalı hatalar ve hafızaya dayalı hatalarla karşılaşılabilir. Gözlem hataları olayın özellikleri ile çevresel koşullardan kaynaklanabileceği gibi, tanığın kişisel gözlemlerinden de ortaya çıkabilir. Nitekim, olayın özellikleri dikkate alındığında, tanığın olayı görmesi, olaydaki kişilere, objelere dikkat etmesi beyanı açısından büyük önem taşır. Tanığın algılaması ile gerçekte yaşananlar farklı olabilir. Tanığın algılamasını etkileyen birçok dış faktör vardır. Örneğin hareket eden objeler veya insanların varlığı, birden çok kişinin bulunması, tanığın şiddete maruz kalması, belirsiz durumların yanlış yorumlanması, akılda kalıcı ya da ilgi çeken olayların görülmesi, seslerin, konuşmaların duyulması tanığın algılamasını etkileyebilir.[117] <BR> Yine olay sırasında tanığın gözlemini etkileyebilecek birçok çevresel faktörle de karşılaşmak mümkündür. Örneğin aydınlanma, mesafe, hava koşulları, görüş alanında bulunan engeller ya da dikkat dağıtıcı olaylar tanığın algılamasını zorlaştırabilir. Bunların yanında tanığın kişisel özelliklerinden kaynaklanan algılama hataları da olabilir. Örneğin tanığın anlama ve aktarma yeteneğinin zayıf olması, olay sırasında tanığın fiziksel koşullarının algılamasını azaltması ya da yok etmesi veya psikolojik durumu hatalı beyanlara yol açabilir. Diğer yandan tanığın hafızasına ilişkin hatalarla da karşılaşmak mümkündür. Zira tanık gördüklerini unutabilir, hatırlayamadığı boşlukları tahminleriyle doldurmaya çalışabilir veya olay sonrası gördüklerini diğer kişilerle tartışabilir, farklı fikirlere kapılabilir, ifade sırasında polisin telkinlerden etkilenebilir, kafasındaki boşlukları kendi bilinçaltına yerleşmiş arzularının, korkularının ve güdülerinin etkisiyle doldurabilir. İşte yargılama süresince karşılaşılan tüm bu hataları, iyi bir çapraz sorguyla bertaraf etmek mümkündür. Hukuki bilgisi iyi olan taraf, karşı tarafın tanığını sorgularken bu hataları ortaya çıkarabilecek sorular sormalı, çelişkilerin üzerine gitmeli ve tanığın ifadesini sarsmalıdır.[118] <BR> Ceza muhakemesinde yargılanacak uyuşmazlığın iki temel unsuru vardır: Fiil ve fail. Tanık, olaya ilişkin bildiklerini anlatırken, olayın esaslı unsurlarından olan fail hakkında da bilgi verir. Tanık, failin kimliğine ilişkin olarak açıklamalarda bulunurken bazı etkenler nedeniyle yine hataya düşebilir. Failin görsel kimlik teşhisinde tanıma, benzetme ve ayırt edici karakteristik özellikleri, tanığın teşhisinde önemli bir rol oynar. Zira failin yüzünü, simasını tanıyan tanık, mahkemede bunu dile getirir; mahkeme de güvenilir bir beyan kabul ederse, failin kimliği ispatlanmış olur. Bazen tanık, suç işleyen kişiyi tanımayabilir, yüzünü benzetebilir ya da yüzündeki ayırt edici bir özelliği hatırlayabilir. Tanığın polis ifadesindeki tanımlaması da kimlik teşhisinde önem taşır. Tanık, failin kimliğini polisteki adli albümdeki fotoğrafları görerek de teşhis edebilir. Ancak failin kimliğine yönelik başvurulan tüm yöntemlerde tanığın hataya düşmesi mümkündür. Bu hatalar, çapraz sorgu sırasında ortaya çıkarılarak delilin güvenilirliği artırılabilir. [119] <BR> Güvenilir olan bir delil, aynı zamanda gerçeği de yansıtmalı, inanılır olmalıdır. Çapraz sorgu, esas sorguya göre değerlendirildiğinde daha geniş sorgulama imkanı tanıyan bir yöntemdir. Ancak çapraz sorguda da sorular bakımından kural olarak ihtilaflı konularla sınırlama söz konusu iken, tanığın inanılırlığı ve olası bir tanığın ortaya çıkma ihtimallerinin gündeme gelmesiyle bu sınır ihtilaflı olmayan konulara kadar genişleyebilmektedir. [120] <BR> İnanılırlık, iki şekilde değerlendirilebilir: Tanığın gözlemine ilişkin anlattıklarının inanılırlığı söz konusu olabileceği gibi, tanığın karakteriyle de ilgili olabilir. Bu durumda "ek soru" başlığı altında yöneltilen sorularla çapraz sorgunun alanını genişletmek mümkündür. Çapraz sorguda aleyhe bir beyan elde edildiği takdirde, bunu çürütmek amacıyla karşı tanık beyanı sunulmak istenebilir. Bu durumda da davanın uzayıp gitme sakıncası ortaya çıkar. Bu nedenle, ek soru şeklinde yöneltilen sorulara verilen cevaplar kural olarak nihai kabul edilir [121]. Nihai olmasının anlamı çapraz sorgulayıcının elde edilen aleyhe delili çürütmek amacıyla karşı beyan sunma olanağına sahip olmamasıdır. Ancak nihai yanıt, delilin doğruluğunu ortaya koymadığı gibi, çapraz sorguya devamını da etkileyen bir husus değildir[122]. Diğer yandan çapraz sorguda ortaya çıkan konu ihtilaflı konulara ilişkinse veya hem ihtilaflı konulara hem de tanığın inanılırlığına ilişkinse, bu beyan tali nitelikte kabul edilmez [123]. V. 5271 Sayılı Ceza Muhakemesi Kanunu'nda Düzenlenen Doğrudan Soru Yöneltme Hakkının Değerlendirilmesi 5271 sayılı Ceza Muhakemesi Kanunu'nun 201. maddesiyle doğrudan soru yöneltme hakkı düzenlenmiştir. Bu maddeye göre; "Cumhuriyet savcısı, müdafi veya vekil sıfatıyla duruşmaya katılan avukat; sanığa, katılana, tanıklara, bilirkişilere ve duruşmaya çağrılmış diğer kişilere, duruşma disiplinine uygun olarak doğrudan soru yöneltebilirler. Sanık ve katılan da mahkeme başkanı veya hakim aracılığı ile soru yöneltebilir. Yöneltilen soruya itiraz edildiğinde sorunun yöneltilmesinin gerekip gerekmediğine, mahkeme başkanı karar verir. Gerektiğinde ilgililer yeniden soru sorabilir. Heyet halinde görev yapan mahkemelerde, heyeti oluşturan hakimler, birinci fıkrada belirtilen kişilere soru sorabilir". Doğrudan soru yöneltme ile çapraz sorgu birbirinden farklı yöntemlerdir. Çapraz sorgu, esas sorguyu takiben taraflar arasında cereyan eden tanık sorgulama usulünün bir parçasıdır. Doğrudan soru yöneltme ise, iddia ve savunma makamlarının duruşmaya katılan süj elere, hakim aracılığıyla değil, doğrudan soru sormaları olanağı tanıyan bir yöntemdir. Zira Kıt'a Avrupası sisteminde sorgu ve soru kısmı ayrı bölümlerden oluşur. Oysa ki çapraz sorgu, sorgulamanın bir parçasıdır. [124] <BR> Ceza davalarında taraflar; iddia makamını temsilen savcı, savunma makamını temsilen ya sanık ya da avukatıdır (müdafiidir). Suçtan zarar gören kişi, Anglo -Sakson sisteminde iddia makamının tanığı olarak duruşmaya katılırken; Kıt'a Avrupası sisteminde savcının yanında bireysel iddia makamını temsil eder. Bu nedenle Anglo -Sakson sisteminde katılanın tanık sıfatını alması ve çapraz sorguya tabi tutulması mümkündür. Kıt'a Avrupası sisteminde ise katılan, iddia eden tarafı oluşturmaktadır. Doğrudan soru yöneltme hakkının esin kaynağı olan çapraz sorgu yönteminde katılan sorgulayan değil, sorgulanan konumdadır. Kıt'a Avrupası sisteminde kanun koyucunun, katılan kişinin hukuki bilgisizliği nedeniyle doğrudan soru sorma hakkını kısıtlamış olabileceği düşünülebilir. Zira hakim değerlendirmesinden geçmeden doğrudan sorular sorular, gereksiz tartışmalara yol açabileceği gibi, tekrar niteliğinde de olabilir. Bu durum da davanın uzamasına neden olur. Sanığa doğrudan soru yöneltme hakkı verilmemiş olması, yine aynı gerekçelere dayandırılabilir. Anglo -Sakson sisteminde de sanık ya bir avukat aracılığıyla savunmasını yapar ya da şahsen savunma yapar. Şahsen savunma yaparken hukuki bilgi eksikliği nedeniyle, yargıç sanığın lehine olacak şekilde aktif bir rol üstlenir. Bu nedenle yine sanık yargıç kontrolünde duruşmanın disiplinini bozmayacak şekilde çapraz sorgulamasını yapar. Kanun koyucunun yine hukuki bilgi yetersizliği nedeniyle sanığın duruşma disiplinini bozma ihtimalini önlemek ve davanın gereksiz yere uzamasına engel olmak amacıyla sanığa bu hakkı tanımadığı düşünülebilir. Dikkat edilirse, kanun koyucu bu süjelerin soru sormasına değil, doğrudan soru sormasına izin vermemiştir. Pekala bu süjeler hakim aracılığıyla soru sorma hakkına sahiptirler.[125] <BR> Diğer yandan sorgulanacak süjeler; sanık, katılan, tanık, bilirkişi ve duruşmaya çağrılmış diğer kişiler olabilir. Anglo -Sakson sisteminde sanık yemin ederek tanık kürsüsünden beyan verir ve yemin altında çapraz sorguya tabi tutulur. Kıt'a Avrupası sisteminde ise sanık hakim tarafından sorgulanır ve yemin vermez. Anglo -Sakson sisteminde çapraz sorgu, sorgulama usulünün bir ayağını oluşturur. Bu nedenle esas sorguyu takiben çapraz sorguya, sonra da yeniden sorguya geçilir. Kıt'a Avrupası sisteminde ise doğrudan soru yöneltmenin sorgulama akışı içinde ne zaman uygulanacağı belirtilmemiştir. Kanaatimizce çapraz sorgunun amacının esas sorgu sonrası sorgulanan kişiden yeni delil elde etme ve çelişkileri ortaya koyma olduğu dikkate alındığında, doğrudan soru yöneltme hakkının da zamansal olarak gerçekleştirildiği an netleştirilebilir. Bu düşüncemizden hareketle doğrudan soru yöneltme hakkı, ilgili süje dinlendikten ve olağan soru sorma yöntemi uygulandıktan sonra kullanılmalıdır.[126] <BR> Kıt'a Avrupası sisteminde de duruşmaya katılan süjelere (sanık ve katılan hariç) doğrudan soru yöneltme olanağı tanınması, savunma hakkı bağlamında olumlu bir adımdır. Son zamanlardaki gelişmelere bakıldığında hukuk sistemlerinin gerçeği ortaya çıkarmak amacıyla birbirlerinden etkilendikleri ve bunun sonucunda bazı usul kurallarını kendi mevzuatlarına dahil ettikleri görülür. Ayrıca İnsan Hakları ve Ana Hürriyetleri Korumaya Dair Avrupa Sözleşmesi'nin 6. maddesinin 3 (d) bendinde adil yargılanma hakkı kapsamında tanıkların dinlenmesinde hak eşitliğine değinilmiştir. Bu maddeye göre her tanık iki tarafça da sorgulanmalı ve dinlenilmelidir. Doğrudan soru yöneltme hakkı da, bu gelişime paralel bir düzenleme olarak hukuk sistemimizde yerini almıştır. Ancak doğrudan soru yöneltme hem sistemdeki yeri hem de uygulama alanı bakımından çapraz sorgudan tamamen farklıdır. SONUÇ Çapraz sorgu, iki eşit tarafın mücadelesinin muhakemeye yansıdığı itham sistemi içerisinde doğmuş ve Anglo -Sakson sisteminde gelişmiş bir sorgulama yöntemidir. Anglo -Sakson hukuk sisteminde deliller tanık beyanları üzerinden elde edilir. Bu nedenle gerek beyan gerek belge gerekse belirti niteliğindeki delillerin mahkeme huzuruna getirilip sunulması zorunludur. Anglo -Sakson sisteminde sorgu usulünün üç ayağı vardır: Esas sorgu, çapraz sorgu ve yeniden sorgu. Esas sorguda, taraf (savcı-avukat) kendi tanığını sorgular. Sorgulama sırasında tanığın olaya ilişkin bildiklerini zamansal ve kurgusal olarak bir düzen içerisinde anlatmasına özen gösterilmelidir. Esas sorgu sonrası, karşı taraf tanığı çapraz sorguya tabi tutar. Çapraz sorgunun amacı tanıktan, lehe delil elde etmek ve tanığın beyanını sarsmaktır. Çapraz sorguyu takiben, tanığı çağıran taraf, açıklanmamış bir husus varsa yeniden sorgu kısmında tanığına soru yönelterek konuyu netleştirebilir. Çapraz sorgu Anglo -Sakson usul sisteminin bir parçasıdır. Günümüzde hukuk sistemlerinin gerçeği ortaya çıkarma çabaları sonucunda, başka hukuk sistemlerinden etkilendikleri ve bu sistemlerin bazı kurumlarını kendi usul sistemlerine dahil ettikleri görülür. Nitekim 5271 sayılı Ceza Muhakemesi Kanunu'nun 201. maddesindeki düzenleme de bu gayretin bir göstergesidir. Bu maddeye göre "Cumhuriyet savcısı, müdafi veya vekil sıfatıyla duruşmaya katılan avukat; sanığa, katılana, tanıklara, bilirkişilere ve duruşmaya çağrılmış diğer kişilere, duruşma disiplinine uygun olarak doğrudan soru yöneltebilirler". Doğrudan soru yöneltme; sanık, tanık, bilirkişi ve duruşmaya katılan diğer süjelerin sorgulanmaları bittikten sonra gerçekleştirilmesi gereken yardımcı veya seçenek bir sorgulama yöntemidir. Doğrudan soru yöneltme hakkı, çapraz sorgu yöntemi gibi Kıt'a Avrupası sisteminde sorgu usulünün yapı taşı değildir. KAYNAKÇA BRADLEY, Craig M., "The Convergence of the Continental and the Common Law Model of Criminal Procedure", Criminal Law Forum, Vol. 7, No. 2, 1996, s. 471-484. CENTEL, Nur-ZAFER, Hamide, Ceza Muhakemesi Hukuku, 9. Baskı, İstanbul 2012. CHOO, Andrew L-T, Evidence, Oxford Universty Press, USA 2009. DAMASKA, Miıjan, "Evidentiary Barriers to Conviction and Two Models of Criminal Procedure: A Comparative Study", University of Pennsylvania Law Review, Vol. 121, 1972-1973, s. 506-588. (Evidentiary Barriers...) DAMASKA, Mirjan, "Structures of Authority and Comparative Criminal Procedure", The Yale Law Journal, Vol. 84. No.3, January 1975, s. 480-544. DAMMER, Harry R. -FAIRCHILD, Erika -ALBANESE, Jay S., Comparative Criminal Justice Systems, 3. Ed., USA 2006. DEBARBA, Kirsten, "Maintaining the Adversarial System: The Practice of Allowing Jurors to Question Witnesses During Trial", Vanderbilt Law Review, Vol. 55, 2002, s. 1521-1548. DENNIS, Ian, Evidence, 4. Edition, United Kingdom 2010. DÖNMEZ, Burcu Demren, Ceza Muhakemesi Hukukunda Çapraz Sorgu, Seçkin Yayınları, Ankara 2007. DURSTON, Gregory, Evidence, Text&Materials, Oxford University Press 2008. FEYZİOĞLU, Metin, Ceza Muhakemesi Hukukunda Tanıklık, Ankara 1996. FINDLEY, Keith A., "Adversarial Inquisitions: Rethinking The Search For The Truth", New York Law School Law Review, V. 56, 2011/12, s. 911-941. FINEGAN, Sharon, "Pro Se Criminal Trials and the Merging of Inquisitorial and Adversarial Systems of Justice", Catholic University Law Review, Vol. 58, 2008-2009, s. 445-500. GOLDSTEIN, Abraham S., "Reflections on Two Models: Inquisitorial Themes in American Criminal Procedure", Stanford Law Review, Vol. 26, 1973-1974, s. 1009-1026. HODGSON, Jacqueline, "Conceptions of the Trial in Inquisiorial and Adversarial Procedure", http://ssrn.com/abstract=1503969, s. 1, Atıf tarihi: 20.02.2013 INGRAM, Jefferson L., Criminal Evidence, 10. edition, USA 2009. KESSLER, Amalia, "Our Inquisitorial Tradition: Equity Procedure, Due Process, And The Search For An Alternative To The Adversarial", Cornell Law Review, Vol. 90, 2004-2005, s. 1181-1276. KEYMAN, Selahattin, Ceza Muhakemesinde (Asıl Ceza Muhakemesinde) Savcılık, Ankara 1970. KUNTER, Nurullah, Muhakeme Hukuku Dalı Olarak Ceza Muhakemesi Hukuku, İstanbul 1989. LANDSMAN, Stephan, "A Brief Survey of the Development of the Adversary System", Ohio State Law Journal, Vol. 44, 1983, s. 713-742. (A Brief Survey...) LANDSMAN, Stephen, "The Decline of the Adversary System and the Changing Role of the Advocate in that System", San Diego Law Review, Vol. 18, 19801981, s. 251-262. (The Decline of the Adversary System.) LANGBEIN, John H., The Origins of Adversary Criminal Trial, Oxford University Press, 2005. LIND, E. Allan -THIBAUT, John -WALKER, Laurens, "Discovery and Presentation of Evidence in Adversary and Nonadversary Proceedings", Michigan Law Review, Vol. 71, No. 6, May 1973, s.1129-1144. MUNDAY, Roderick, Evidence, Oxford University Press, 2007. MURPHY, Peter, Murphy On Evidence, 11. Edition, Oxford University Press, United Kingdom 2009. NAGORCKA, Felicity -STANTON, Michael -WILSON, Michael, "Stranded Between Partisanship and the Truth? A Comparative Analysis of Legal Ethics in the Adversarial and Inquisitorial System of justice", Melbourne University Law Review, Vol. 29, s. 448-477. ÖZBEK, Veli Özer-KANBUR, M. Nihat-DOĞAN, Koray-BACAKSIZ, Pınar-TEPE, İlker, Ceza Muhakemesi Hukuku, 4. Baskı, Ankara 2012. PIZZI, William T., "The American 'Adversary System'?", West Virginia Law Review, Vol. 100, 1997-1998, s. 847-852. PLOSCOWE, Morris, "The Development of Present -Day Criminal Procedures in Europe and America", Harvard Law Review, Vol. 48, 1934-1935, s. 433-473. POTTER, John, "Çaparz Sorgu", Ankara Barosu Hukuk Kurultayı 2000, 2. Cilt, Ankara 2000, s. 386-394. ROBERTS, Paul -ZUCKERMAN, Adrian, Criminal Evidence, 2. edition, Oxford University Press, 2010. STONE, Marcus, Cross -Examination in Criminal Trials, London 1988. SWARD, Ellen E., "Values, Ideology and the Evolution of the Adversary System", Vol. 64, Indiana Law Journal, 1988-1989, s. 301-355. ŞAHİN, Cumhur-GÖKTÜRK Neslihan, Ceza Muhakemesi Hukuku II, 2. Baskı, Ankara 2013. ŞEFİK, Narin Ferdi, "KKTC Ceza Hukukunda Duruşma Sahfası ve Delillerin Değerlendirilmesi", Türkiye Cumhuriyeti -Kuzey Kıbrıs Türk Cumhuriyeti Karşılaştırmalı Hukuk Sempozyumu, Kasım 2000, Ankara 2001, s. 87-102. TEZCAN, Durmuş, "Ceza Davalarında Çapraz Sorgu", Prof. Dr. Turhan Tûfan Yüce'ye Armağan, İzmir 2001, s. 637-642. TOROSLU, Nevzat-FEYZİOĞLU, Metin, Ceza Muhakemesi Hukuku, Ankara 2006. ÜNVER, Yener-HAKERİ, Hakan, Ceza Muhakemesi Hukuku, 2. Cilt, 6. Baskı, Ankara 2012. VEZİROĞLU, ÇETİN, "Çapraz Sorgu", Ankara Barosu Hukuk Kurultayı 2000, 2. Cilt, Ankara 2000, s. 379-385. (Çapraz Sorgu) VEZİROĞLU, Çetin, "Çapraz Sorgu", Türkiye Cumhuriyeti -Kuzey Kıbrıs Türk Cumhuriyeti Karşılaştırmalı Hukuk Sempozyumu, Kasım 2000, Ankara 2001, s. 102-115. (Karşılaştırmalı Hukuk Sempozyumu-Çapraz Sorgu) VOLKMANN-SCHLUCK, Thomas, "Continental European Criminal Procedure: True or Illusive Model?", American Journal Criminal Law, Vol. 9, 1981, s. 132. WALPIN, Gerald, "America's Adversarial and Jury Systems: More Likely to Do Justice", Harvard Journal of Law and Public Policy, Vol. 26, 2003, s. 175-187. WELLMAN, Francis L., The Art of Cross Examination, USA 1905. [1] <BR>Kıt'a Avrupası hukukçuları "taraf muhakemesi" olarak da bilinen bu sisteme "Anglo sakson" adını verirken; Amerikan hukukçuları bu sistem için "Anglo-Amerikan"; İngiliz hukukçuları ise "İçtihat hukuku" adını kullanmayı tercih ederler. ROBERTS, Paul -ZUCKERMAN, Adrian, Criminal Evidence, 2. edition, Oxford University Press, 2010, s. 46. [2] <BR>INGRAM, Jefferson L., Criminal Evidence, 10. edition, USA 2009, s. 277, 279. [3] <BR>ŞEFİK, Narin Ferdi, "KKTC Ceza Hukukunda Duruşma Safhası ve Delillerin Değerlendirilmesi", Türkiye Cumhuriyeti Kuzey Kıbrıs Türk Cumhuriyeti Karşılaştırmalı Hukuk Sempozyumu, Kasım 2000, Ankara 2001, s. 90. [4] <BR>ROBERTS-ZUCKERMAN, s. 331-332; DENNIS, Ian, Evidence, 4. edition, United Kingdom 2010, s. 567-570 DURSTON, Gregory, Evidence, Text&Materials, Oxford University Press 2008, s. 383; CHOO, Andrew L-T, Evidence, Oxford University Press, USA 2009, s. 68; MUNDAY, Roderick, Evidence, Oxford University Press, 2007, s. 159. [5] <BR>LANGBEIN, John H., The Origins of Adversary Criminal Trial, Oxford University Press, 2005, s. 1-2; INGRAM, s. 281. [6] <BR>Bkz. http://www.tdkterim.gov.tr; http://nisanyansozluk.com/?k=muhakeme. [7] <BR>KUNTER, Nurullah, Muhakeme Hukuku Dalı Olarak Ceza Muhakemesi Hukuku, İstanbul 1989, s. 35 vd.; KEYMAN, Selahattin, Ceza Muhakemesinde (Asıl Ceza Muhakemesinde) Savcılık, Ankara 1970, s. 24 vd. [8] <BR>KEYMAN, s. 33. [9] <BR>Sistemler için bkz. KUNTER, s. 62-66; KEYMAN, s. 32-50. [10] <BR>DEBARBA, Kirsten, "Maintaining the Adversarial System: The Practice of Allowing Jurors to Question Witnesses During Trial", Vanderbilt Law Review, Vol. 55, 2002, s. 1525,1526. [11] <BR>KEYMAN, s. 33-34. [12] <BR>LANDSMAN, Stephan, "A Brief Survey of the Development of the Adversary System", Ohio State Law Journal, Vol. 44, 1983, s. 714. [13] <BR>KEYMAN, s. 34-35. [14] <BR>LANDSMAN, "A Brief Survey...", s. 714; FINEGAN, Sharon, "Pro Se Criminal Trials and the Merging of Inquisitorial and Adversarial Systems of Justice", Catholic University Law Review, Vol. 58, 2008-2009, s. 468; LANDSMAN, Stephen, "The Decline of the Adversary System and the Changing Role of the Advocate in that System", San Diego Law Review, Vol. 18, 1980-1981, s. 252; KEYMAN, s. 35; DEBARBA, s. 1528. [15] <BR>LANDSMAN, "A Brief Survey.", s. 714; FINEGAN, s. 468; LANDSMAN, "The Decline of the Adversary System.", s. 252; KEYMAN, s. 35; DEBARBA, s. 1528. [16] <BR>DENNIS, s. 568; KESSLER, Amalia, "Our Inquisitorial Tradition: Equity Procedure, Due Process, And The Search For An Alternative To The Adversarial", Cornell Law Review, Vol. 90, 2004-2005, s. 1188; FINEGAN, s. 468; LANDSMAN, "The Decline of the Adversary System...", s. 252; KEYMAN, s. 35. [17] <BR>DENNIS, s. 568; LANDSMAN, "A Brief Survey...", s. 715. [18] <BR>LANDSMAN, "A Brief Survey.", s. 715. [19] <BR>FINEGAN, s. 467-468. [20] <BR>FINEGAN, s. 478-480, 488. [21] <BR>ROBERTS-ZUCKERMAN, s. 96 vd.; FINEGAN, s. 468, s. 472. [22] <BR>VEZİROĞLU, Çetin, "Çapraz Sorgu", Türkiye Cumhuriyeti -Kuzey Kıbrıs Türk Cumhuriyeti Karşılaştırmalı Hukuk Sempozyumu, Kasım 2000, Ankara 2001, s. 102; VEZİROĞLU, ÇETİN, "Çapraz Sorgu", Ankara Barosu Hukuk Kurultayı 2000, 2. Cilt, 2A3nkara 2000, s. 379-380. [23] <BR>FINDLEY, Keith A., "Adversarial Inquisitions: Rethinking The Search For The Truth", New York Law School Law Review, V. 56, 2011/12, s. 933. [24] <BR>VOLKMANN-SCHLUCK, Thomas, "Continental European Criminal Procedure: True or Illusive Model?", American Journal Criminal Law, Vol. 9, 1981, s. 2. [25] <BR>PLOSCOWE, Morris, "The Development of Present -Day Criminal Procedures in Europe and America", Harvard Law Review, Vol. 48, 1934-1935, s. 447; FINEGAN, s. 463; KEYMAN, s. 38, dipnot 61. [26] <BR>DAMASKA, Mirjan, "Evidentiary Barriers to Conviction and Two Models of Criminal Procedure: A Comparative Study", University of Pennsylvania Law Review, Vol. 121, 19721973, s. 556. [27] <BR>KEYMAN, s. 39-41. [28] <BR>VOLKMANN-SCHLUCK, s. 2; DAMASKA, "Evidentiary Barriers.. ", s. 557. [29] <BR>GOLDSTEIN, Abraham S., "Reflections on Two Models: Inquisitorial Themes in American Criminal Procedure", Stanford Law Review, Vol. 26, 1973-1974, s. 1019-1020, s. 1022; FINEGAN, s. 466. [30] <BR>FINEGAN, s. 466 -467. [31] <BR>KEYMAN, s. 39-40. [32] <BR>FINEGAN, s. 463. [33] <BR>DAMASKA, "Evidentiary Barriers...", s. 557. [34] <BR>FINDLEY, s. 931. [35] <BR>FINDLEY, s. 933. [36] <BR>FINEGAN, s. 468. [37] <BR>GOLDSTEIN, s. 1018-1019; TEZCAN, Durmuş, "Ceza Davalarında Çapraz Sorgu", Prof. Dr. Turhan Tûfan Yüce'ye Armağan, İzmir 2001, s. 637-638. [38] <BR>VOLKMANN-SCHLUCK, s. 2, 9. [39] <BR>FINEGAN, s. 464. [40] <BR>VOLKMANN-SCHLUCK, s. 2. [41] <BR>FINEGAN, s. 464. [42] <BR>VOLKMANN-SCHLUCK, s. 5. [43] <BR>VOLKMANN-SCHLUCK, s. 3. [44] <BR>KUNTER, s. 65-66. [45] <BR>KUNTER, s. 65; KEYMAN, s. 42; TOROSLU, Nevzat-FEYZİOĞLU, Metin, Ceza Muhakemesi Hukuku, Ankara 2006, s. 43; CENTEL, Nur-ZAFER, Hamide, Ceza Muhakemesi Hukuku, 9. Baskı, İstanbul 2012, s. 98. [46] <BR>KEYMAN, s. 44. [47] <BR>KEYMAN, s. 44; [48] <BR>KUNTER, s. 65-66. [49] <BR>CHOO, s. 58; LANDSMAN, "A Brief Survey...", s. 713. [50] <BR>STONE, Marcus, Cross -Examination in Criminal Trials, London 1988, s. 3; SWARD, Ellen E., "Values, Ideology and the Evolution of the Adversary System", Vol. 64, Indiana Law Journal, 1988-1989, s. 302; HODGSON, Jacqueline, "Conceptions of the Trial in Inquisiorial and Adversarial Procedure", http://ssrn.com/abstract=1503969, s. 1, Atıf tarihi: 20.02.2013; GOLDSTEIN, s. 1016-1017; DAMASKA, Mirjan, "Structures of Authority and Comparative Criminal Procedure", The Yale Law Journal, Vol. 84. No.3, January 1975, s. 524. [51] <BR>LANGBEIN, s. 1 vd. [52] <BR>PLOSCOWE, s. 433. [53] <BR>WALPIN, Gerald, "America's Adversarial and Jury Systems: More Likely to Do Justice", Harvard Journal of Law and Public Policy, Vol. 26, 2003, s. 176. [54] <BR>NAGORCKA, Felicity -STANTON, Michael -WILSON, Michael, "Stranded Between Partisanship and the Truth? A Comparative Analysis of Legal Ethics in the Adversarial and Inquisitorial System of Justice", Melbourne University Law Review, Vol. 29, s. 462; DEBARBA, s. 1528. [55] <BR>PIZZI, William T., "The American 'Adversary System'?", West Virginia Law Review, Vol. 100, 1997-1998, s. 849. [56] <BR>BRADLEY, Craig M., "The Convergence of the Continental and the Common Law Model of Criminal Procedure", Criminal Law Forum, Vol. 7, No. 2, 1996, s. 471-472; PIZZI, s. 848; HODGSON, s. 9-10. [57] <BR>Anglo -Sakson sisteminde savcının soruşturma evresinde görev almamasının nedeni delil elde etme usulüyle yakından ilişkilidir. Zira, soruşturma evresinde elde edilen her delilin kaynağı olan tanık beyanı, mahkeme huzuruna gelip yeminli şahadet vermek zorundadır. Taraflar gelen tanığın verdiği beyanın güvenilirliğini ve inanılırlığını sorgu yöntemlerini uygulayarak sorgularlar. Nitekim soruşturma evresinde "tahkikat dosyası"nı hazırlayan polis müfettişi mahkemede yeminli beyan vererek elde ettiği olguları "emare" olarak mahkemeye kaydettirir. Savcının, tanık sıfatıyla dinlettiği polis müfettişi, "karşı taraf"ça çapraz sorguya tabi tutulur. Bu gerekçeyle soruşturma evresinde görev yapan bir savcı modeli, tanık kürsüsünden yeminli şahadet verme ve çapraz sorguya tabi tutulma zorunluluğu nedeniyle Anglo -Sakson sisteminin yapısına uygun değildir. [58] <BR>PIZZI, s. 848; HODGSON, s. 9-10. [59] <BR>LIND, E. Allan -THIBAUT, John -WALKER, Laurens, "Discovery and Presentation of Evidence in Adversary and Nonadversary Proceedings", Michigan Law Review, Vol. 71, No. 6, May 1973, s. 1130. [60] <BR>WALPIN, s. 177; LANDSMAN, "The Decline of the Adversary System...", s. 257-258. [61] <BR>ROBERTS -ZUCKERMAN, s. 331-332; CHOO, s. 68; MUNDAY, s. 156-157; POTTER, John, "Çapraz Sorgu", Ankara Barosu Hukuk Kurultayı 2000, 2. Cilt, Ankara 2000, s. 392. [62] <BR>ROBERTS -ZUCKERMAN, s. 331-332; CHOO, s. 68. [63] <BR>FINEGAN, s. 469. [64] <BR>FINDLEY, s. 914. [65] <BR>BRADLEY, s. 473. [66] <BR>DAMASKA, "Evidentiary Barriers...", s. 558-559; VOLKMANN-SCHLUCK, s. 12 -13. [67] <BR>DAMMER, Harry R. -FAIRCHILD, Erika -ALBANESE, Jay S., Comparative Criminal Justice Systems, 3. Ed., USA 2006, s. 141-143; FINEGAN, s. 462. [68] <BR>DEBARBA, s. 1522; WALPIN, s. 176. [69] <BR>PLOSCOWE, s. 434. [70] <BR>DAMMER -FAIRCHILD -ALBANESE, s. 141-143; FINEGAN, s. 462. [71] <BR>NAGORCKA -STANTON -WILSON, s. 463. [72] <BR>PLOSCOWE, s. 434. [73] <BR>DAMASKA, "Evidentiary Barriers...", s. 559. [74] <BR>FINEGAN, s. 468. [75] <BR>VOLKMANN-SCHLUCK, s. 26. [76] <BR>PIZZI, s. 849. [77] <BR>VOLKMANN-SCHLUCK, s. 26. [78] <BR>WALPIN, s. 177. [79] <BR>PIZZI, s. 848. [80] <BR>DAMASKA, "Evidentiary Barriers.", s. 525. [81] <BR>BRADLEY, s. 472. Kıt'a Avrupası sisteminin uygulandığı Türkiye'de de, tanık çağırma yetkisinin mahkemenin tekelinde olmasının savunma hakkını ihlal edeceği kabul edildiğinden, iddia ve savunmaya tanıkları yanında getirme hakkı tanınmıştır (CMK md. 177, md. 178, md. 179). [82] <BR>CHOO, s. 63-64. [83] <BR>DAMASKA, "Evidentiary Barriers...", s. 526-527. [84] <BR>STONE, s. 97. [85] <BR>STONE, s. 72; ROBERTS-ZUCKERMAN, s. 106 vd. [86] <BR>MUNDAY, s. 159. [87] <BR>DENNIS, s. 571. [88] <BR>STONE, s. 72; DÖNMEZ, Burcu Demren, Ceza Muhakemesi Hukukunda Çapraz Sorgu, Seçkin Yayınları, Ankara 2007, s. 203-204. [89] <BR>STONE, s. 72; DÖNMEZ, s. 204-206. [ <BR>] <BR>STONE, s. 73-75; DÖNMEZ, s. 204-206. [91] <BR>STONE, s. 76-77; DÖNMEZ, s. 205-211. [92] <BR>ROBERTS -ZUCKERMAN, s. 335; CHOO, s. 71; INGRAM, s. 289. [93] <BR>DENNIS, s. 585-586. [94] <BR>ROBERTS -ZUCKERMAN, s. 335; CHOO, s. 71-72; INGRAM, s. 290-292; DENNIS, s. 585. [ <BR>] <BR>ROBERTS -ZUCKERMAN, s. 335-336; CHOO, s. 74-75; DENNIS, s. 586. [96] <BR>LANGBEIN, s. 1-2. [97] <BR>WELLMAN, , Francis L., The Art of Cross Examination, USA 1905, s. 21. [98] <BR>ROBERTS -ZUCKERMAN, s. 296; INGRAM, s. 302; DENNIS, s. 596. [99] <BR>STONE, s. 4. [ <BR>] <BR>WELLMAN, s. 21. [101] <BR>DURSTON, s. 429-430. [102] <BR>STONE, s. 4. [103] <BR>STONE, s. 4; MURPHY, Peter, Murphy On Evidence, 11. Edition, Oxford University Press, United Kingdom 2009, s. 601; CHOO, s. 79; MUNDAY, s. 164-165; DENNIS, s. 596. [104] <BR>CHOO, s. 72-73; ROBERTS-ZUCKERMAN, s. 338; MUNDAY, s. 161; INGRAM, s. 291; DENNIS, s. 592-593. [ <BR>] <BR>DENNIS, s. 585; VEZİROĞLU, Karşılaştırmalı Hukuk Sempozyumu-Çapraz Sorgu, s. 111; VEZİROĞLU, Çapraz Sorgu, s. 383. [106] <BR>DENNIS, s. 597; VEZİROĞLU, Karşılaştırmalı Hukuk Sempozyumu-Çapraz Sorgu, s. 111; VEZİROĞLU, Çapraz Sorgu, s. 383. [107] <BR>DURSTON, s. 429-430. [108] <BR>WELLMAN, s. 22-23. [109] <BR>MURPHY, s. 626; INGRAM, s. 305. [ <BR>] <BR>DENNIS, s. 618; MURPHY, s. 626-627. [111] <BR>MURPHY, s. 626-627; MUNDAY, s. 183. [112] <BR>MURPHY, s. 626-627. [113] <BR>MUNDAY, s. 183-184; INGRAM, s. 305. [114] <BR>DAMASKA, "Evidentiary Barriers.. ", s. 513. [ <BR>] <BR>ROBERTS-ZUCKERMAN, s. 96 vd. [116] <BR>DAMASKA, "Evidentiary Barriers.", s. 533-534. [117] <BR>STONE, s. 17-21; DÖNMEZ, s. 155-159. [118] <BR>STONE, s. 22-30; DÖNMEZ, s. 159-165. [119] <BR>STONE, s. 30-38; DÖNMEZ, s. 165-171. [ <BR>] <BR>MURPHY, s. 614; VEZİROĞLU, Karşılaştırmalı Hukuk Sempozyumu-Çapraz Sorgu, s. 111; VEZİROĞLU, Çapraz Sorgu, s. 383. [121] <BR>"Nihailik kuralı"nın beş tane istisnası vardır: Eski bağdaşmaz beyanlar, sabıkalar, yalancı bilinme, önyargı ve inanılırlığı etkileyen zeka geriliğine sahip kişilerin beyanları. Ayrıntılı bilgi için bkz. VEZİROĞLU, Karşılaştırmalı Hukuk Sempozyumu-Çapraz Sorgu, s. 112-113; VEZİROĞLU, Çapraz Sorgu, s. 383-384; MURPHY, s. 611-612, 614. [122] <BR>DENNIS, s. 600; VEZİROĞLU, Karşılaştırmalı Hukuk Sempozyumu-Çapraz Sorgu, s. 111; VEZİROĞLU, Çapraz Sorgu, s. 383. [123] <BR>MURPHY, s. 614. [124] <BR>KUNTER, "cross examination" kelimesini "karşılıklı sual sorma" olarak hukuk dilimize tercüme etmiştir. Yazar, Kıt'a Avrupası sisteminin, tanığın soru cevap şeklinde sorgulanmasını değil, sözü kesilmeksizin konuşmasını ve sonra soru sorulmasını tercih ettiğini belirtmiştir. Bkz. KUNTER, s. 643-644, dipnot 337. [125] <BR>Kanun koyucunun sanık ve katılana doğrudan soru yöneltme hakkı tanımamasının nedenini, bu süjelerin hukuki bilgisizlikleri nedeniyle gereksiz tartışmalara ve duruşmaların uzamasına sebebiyet verecekleri görüşüne dayandıran yazarlar için bkz. DÖNMEZ, s. 285; ÖZBEK, Veli Özer-KANBUR, M. Nihat-DOĞAN, Koray-BACAKSIZ, Pınar-TEPE, İlker, Ceza Muhakemesi Hukuku, 4. Baskı, Ankara 2012, s. 667; ÜNVER, Yener-HAKERİ, Hakan, Ceza Muhakemesi Hukuku, 2. Cilt, 6. Baskı, Ankara 2012, s. 130. [126] <BR> FEYZİOĞLU da esin kaynağı çapraz sorgu yöntemi olan doğrudan soru yöneltme hakkının, esas sorgulamaya yardımcı ve seçimlik nitelikte olduğunu düşünmektedir. Bkz. FEYZİOĞLU, Metin, Ceza Muhakemesi Hukukunda Tanıklık, Ankara 1996, s. 350: ŞAHİN, Cumhur-GÖKTÜRK Neslihan, Ceza Muhakemesi Hukuku II, 2. Baskı, Ankara 2013, s. 117. Kazancı Elektronik ve Basılı Yay. A.Ş.ne ait Kazancı Hukuk Otomasyon veritabanından alınmıştır. © Tüm Hakları Saklıdır. 